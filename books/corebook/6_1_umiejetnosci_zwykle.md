### Umiejętności zwykłe {data-children-id-prefix=umiejetnosc-zwykla}

Umiejętności zwykłe są najpowszechniejszymi umiejętnościami, których opanowanie i rozwój nie wymaga jakichś specjalnych predyspozycji. Umiejętności poniżej przedstawione mają zwykle po kilka specjalnych opisów, które informują o ich sposobie używania. Powinno to stanowić jedynie wskazówkę dla MG i Graczy jak z nich korzystać, gdyż inwencja twórca winna wygrywać nad opisem mechanicznym.

[Lista umiejętności zwykłych]
| Nazwa | Atrybut | Synergia do ... |
| ----- | ------- | --------------- |
{#tabela-umiejetnosci-zwyklych .long-table}

#### Akrobatyka

Atrybut
: Refleks.

Synergia do
: Unik, Wysportowanie. 

Synergię od
: Sztuka: Taniec, Unik.

Zdolności premiowe
: Akrobatyczny atak, Akrobatyczna obrona, Bieganie, Błyskawiczne padanie, Krótki rozbieg, Pewnie na nogach, Powstań, Skok w dal, Skok wzwyż, Ucieczka, Wyślizgnięcie ze zwarcia, Zeskakiwanie z wysoka. 

Robienie fikołków, przewrotów i podskoków może jest efektowne, ale prócz walorów cyrkowych przydaje się  w różnych sytuacjach życiowych. 

Skakanie
: Jeżeli postać się odpowiednio rozpędzi, to może skoczyć w dal na tyle metrów ile wynosi jej 1/2 szybkość. W wzwyż postać może skoczyć na tyle ile wynosi 1/5 jej szybkości. Dzięki akrobatyce można zwiększyć te długości i wysokości. Nie można używać szczęścia do tego testu, aby go zwiększyć.

[Zwiększenie zasięgu skoku]
| Wynik testu  | Skok w dal | Skok wzwyż |
| ------------ | ---------- | ---------- |
| 19 lub mniej | Bez zmian  | Bez zmian  |
| 20           | +1 m       | Bez zmian  |
| 25           | +2 m       | +0,5 m     |
| 30           | +3 m       | +1 m       |
| 40           | +4 m       | +1 m       |
| 50+          | +5 m       | +1,5 m     |

Występ
: Akrobatyki można używać do zabawiania. W zależności od długości pokazu i wyników testu występ można uznać za mniej lub bardziej udany. Zwykle powinno się wykonywać jeden test umiejętności na godzinę pokazu, a wynik będzie świadczył o tym jak trudne się akrobacje wykonało. Gdy wykonuje się takie pokazy publicznie możliwym jest otrzymanie za nie pewnej sumy dóbr.

[Występ akrobatyczny]
| ST           | Efekt pokazu | Spodziewany zarobek o wartości^1^ |
| ------------ | ------------ | --------------------------------- |
| 40 lub mniej | Żenada       | n/d                               |
| 41-50        | Tandeta      | 1                                 |
| 51-60        | Przeciętny   | 20                                |
| 61-70        | Dobry        | 50                                |
| 71-80        | Bardzo dobry | 200                               |
| 81+          | Rewelacyjny  | 1000                              |

^1^ Przy uzyskanej kwocie dóbr należy wziąć pod uwagę ilość i majętność osób, które będą oceniały występy. Powyższe kwoty dotyczą  średniego miasteczka ze średnio zamożnymi mieszkańcami, którzy w średnio ruchliwym miejscu poświęcają kilka chwil na oglądanie występu. {.table-footnotes}

Zachowanie równowagi
: Dzięki akrobatyce postać może wykonywać próby zachowania równowagi. Umiejętność ta może uratować życie, gdy podczas walki przeciwnik zechce obalić postać, ale w sytuacjach niewojennych umiejętność ta pozwala na balansowanie swym ciałem i przemieszczanie się po trudnym terenie. Zachowując równowagę w ruchu postać musi zmniejszyć swą szybkość o połowę (ostrożny ruch) lub będzie podlegała modyfikatorowi -10 do testów, a poza tym normalnie postać nie może poruszać się szybciej niż ze swoją szybkością, gdyż każda taka próba zakończy się porażką.  Porażka w teście oznacza przewrócenie się. 

[Poruszanie się po trudnym terenie]
| Rodzaj terenu/powierzchni                           || ST           |
| ---------------------------------------------------- | ------------ |
| Gruz / osypisko                                     || 20           |
| Kocie łby (bruk)                                    || 20^2^        |
| Płaska powierzchnia                                 || 0 lub 15^1^  |
| Szerokość powierzchni     | 1 m                      | 0 lub 30^2^  |
| ^^                        | 0,5-1 m                  | 10 lub 40^2^ |
| ^^                        | 30-50 cm                 | 25           |
| ^^                        | 10-29 cm                 | 30           |
| ^^                        | 2-9 cm                   | 40           |
| ^^                        | 1 cm                     | 50           |
| Śliskość^2^               | Mała (np. mokra podłoga) | +2           |
| ^^                        | Średnia (np. zmarzlina)  | +3           |
| ^^                        | Duża (np. lód)           | +5           |

^1^ Płaska powierzchnia nie wymaga zdawania testów równowagi. Gdy jednak jakiś czynnik sprawi, że bezpieczna powierzchnia stanie się problematyczna ST bazowe od razu rośnie do 15.  
^2^ ST dotyczy tylko przypadku, gdy postać zechce biec po takiej powierzchni. Ujemny modyfikator w takich okolicznościach nie obowiązuje.  
^3^ Śliskość zwiększa trudność poruszania się. {.table-footnotes}

Zeskakiwanie
: Przy upadku postać otrzymuje obrażenia w zależności od wysokości z której spadła, które oblicza się w następujący sposób: wysokość (w metrach)  podziel przez dwa (w razie czego zaokrągli), by tak otrzymaną wartość podnieść do kwadratu: (m / 2)kw. Jeżeli nie napisano inaczej, to pancerz i noszona zbroja nie chroni przed tymi obrażeniami. Akrobatyka może pomóc zmniejszyć te obrażenia w zależności od wyniku testu przez to, że będą one liczone tak jakby postać spadła z relatywnie mniejszej wysokości.

[Zmniejszenie obrażeń wywołanych upadkiem z wysokości]
| Wynik testu | Zmniejszenie liczonej wysokości upadku |
| ----------- | -------------------------------------- |
| 20          | -1 m                                   |
| 25          | -2 m                                   |
| 30          | -3 m                                   |
| 40          | -4 m                                   |
| 50+         | -5 m                                   |

#### Dowodzenie

Atrybut
: Charyzma.

Synergia do
: Perswazja, Zastraszanie.

Synergia od
: Perswazja, Sztuka: Oratorstwo, Tresura, Wiedza: Strategia, Zastraszanie. 

Zdolności premiowe
: Dowódca, Ostatnia szarża, Posłuch, Rozkaz, Spryt dowódczy, Władczość.

Umiejętność wpływania na podwładnych tak, aby skutecznie wykonywali to, co im się poleci. Aby umiejętność ta działała należy mieć możliwość komunikacji ze swoimi podwładnymi, a co ważniejsze samych podwładnych - czyli osoby, które akceptują wyższość hierarchiczną postaci nad nimi samymi. Testy można wykonywać w każdym przypadku zaistnienia rozkazu, ale ich sensowność jest istotnie tylko w przypadku, gdy Bohater wydaje polecenia BN-om i gdy BN wydaje rozkazy innym BN-om. 

Rozkaz
: Postać może wydać rozkaz swym podwładnym, a w zależności od wyniku rozkaz ten może być wykonany w sposób niewłaściwy, "mniej więcej" lub właściwy. Postać otrzymuje karę -1 za każdego dodatkowego podwładnego, do którego jest kierowany rozkaz (np. -7 za sześciu podwładnych, -10 za dziewięciu podwładnych, -100 za 99 podwładnych). Wynik testu w przedziale 0 - 14 sprawi, że podwładni nie wykażą woli wykonania polecenia lub wykonają je omylnie. Wynik 15-29 sprawi, że polecenie zostanie wykonane mniej więcej, a wynik 30+, że polecenie zostanie wykonane w sposób właściwy. Prócz modyfikatorów za ilość podkomendnych należy uwzględnić modyfikator do testu za rodzaj rozkazu. Modyfikatory za każdą z kolumn się sumują:

[Modyfikatory do testu rozkazu]
| Mod. testu | Stopień aprobaty | Stopień złożoności |
| ---------- | ---------------- | ------------------ | 
|  20+       | Wielka           | Żadna              |
|  10        | Duża             | Prawie żadna       |
|   0        | Neutralne        | Przeciętna         |
| -10        | Brak             | Duża               |
| -20        | Sprzeciw         | Bardzo duża        |

Wzbudzenie posłuchu
: Pozwala na czasowe lub stałe wpłynięcie na swych podwładnych w sposób taki, że każde kolejne testy dowodzenia będą poprawione przez modyfikator z posłuchu. Normalnie posłuch zdobywa się swoimi czynami i wyborami, ale dzięki dowodzeniu można to zrobić szybciej i mniej kosztownie. Godzina odpowiednich działań (przemów, rozmów czy maglowania) pozwala na test dowodzenia o ST = najwyższa wola z podwładnych + 20. Sukces oznacza, że przez tyle dni ile wynosi poziom dowodzenia postaci (minimum 1) będzie ona miała modyfikator +10 do testu dowodzenia podwładnymi. W jednym takim seansie można przekonać 5+ poziom dowodzenia postaci jednocześnie. Podkomendni mogą być pod wpływem tylko jednego takiego zwiększenia posłuchu u jednej osoby.

Wzmocnienie morale
: W sytuacji kryzysowej, gdy wola działania zdaje się uciekać nosem, uszami i odbytem z podkomendnych należy zwiększyć ich morale lub przestać na nich liczyć. Sukces w teście dowodzenia oznacza opanowanie sytuacji, a porażka niemożność wydawania rozkazów etc. ST zaczyna się od 30, przy sytuacji względnie niebezpiecznej jak starcie ze słabszą grupą, 50 starcie z grupą o nieznanej lub podobnej sile, 60 grupą silniejszą, 80 grupą z całą pewnością silniejszą, 100+ w przypadku starcia z potęgą przerastającą pojęcie. 

#### Intuicja

Atrybut
: Percepcja.

Synergia do
: Perswazja.

Zdolności premiowe
: Intuicyjna mana, Intuicyjne dotarcie, Skrytość śledzenia, Wgląd w reakcję, Wyczucie nastroju grupy, Wyczucie zwierzęcia.

Intuicja jest umiejętnością pozwalającą czytać emocje innych osób, wychwytywać drobne niuanse w zachowaniu i orientować się w zamiarach innych.

Empatia
: Dzięki intuicji można wykryć zestresowanie, wrogość, podniecenie, radość i inne emocje w osobach, które je chcą ukryć. Test sporny z opanowaniem osoby, której emocje chce się wyczytać. Sukces oznacza  przejrzenie emocji, a porażka błędne ich odczytanie, niepełne odczytania (przy niskiej różnicy do ST) lub brak jakichś wskazań.

Oparcie się odwróceniu uwagi
: Dzięki intuicji postać może zorientować się, że jej rozmówca chce odwrócić od czegoś jej uwagę. Wygrana w teście spornym z prowokacją zagadującego pozwoli na przejrzenie jego intencji.

Wykrycie kłamstwa
: Sukces w teście spornym z retoryką interlokutora pozwala przejrzeć, że technika perswazyjna z której korzysta jest zwyczajnym kłamstwem. Aby mówić o kłamstwie interlokutor musi mieć intencję wprowadzenia w błąd postaci.

#### Krzepa

Atrybut
: Siła.

Synergia do
: Wysportowanie, Wysiłek, Zwarcie.

Synergia od
: Wysiłek, Zwarcie. 

Zdolności premiowe
: Agresywny atak, Biegłość w zbroi (każda), Ciężka broń, Mistrz broni ciężkiej, Mocarny uchwyt, Potężny atak, Siła berserka, Więcej energii, Większy udźwig. 

Umiejętność wykorzystania swej siły fizycznej do tego, aby poruszać obiektami, siłować się z kimś lub czymś. Ogólnie krzepa ma służyć sprawdzeniu jak postać poradzi sobie przy krótkim, acz intensywnym wysiłku fizycznym, a nie w przypadku długich działań wymagających pracy mięśni. Postać po jednej porażce w teście nie może go powtórzyć na tym samym obiekcie dopóki krzepa nie zwiększy się o przynajmniej 1 (przez jakiś modyfikator lub zwiększenie poziomu umiejętności). Każda porażka w teście krzepy oznacza punkt zmęczenia.

Podniesienie ciężaru
: Krzepka postać może porwać się na jakiś duży obiekt, podnieść go lub obalić. Test krzepy jest tu jak najbardziej wskazany. Ogólnie postać może podnieść tyle ile wynosi jest maksimum udźwigu oraz wynik testu krzepy razy 2 w kg. Przepchnąć postać może obiekt dwa razy cięższy niż wskazuje na to poprzedni wynik (udźwig też należy pomnożyć), a gdyby był na kółkach (płozach etc. - odpowiednio do warunków), to kolejny raz należy go pomnożyć przez 2.

Rozrywanie więzów
: Postać może rozerwać kajdany i sznury (a przynajmniej próbować). ST rozerwania sznura, którym zostało się związanym zależy od jego rodzaju i jakości: 

[Rozrywanie więzów]
| -- Rodzaj więzów --                           || ST |
| ---------------------------------------------- | -- |
| Kajdany ciężkie                 | Fatalne      | 55 |
| ^^                              | Kiepski      | 58 |
| ^^                              | Zwykłe       | 60 |
| ^^                              | Dobre        | 62 |
| ^^                              | Mistrzowskie | 65 |
| Kajdany lekkie                  | Fatalne      | 47 |
| ^^                              | Kiepski      | 50 |
| ^^                              | Zwykłe       | 52 |
| ^^                              | Dobre        | 54 |
| ^^                              | Mistrzowskie | 57 |
| Lina                            | Fatalna      | 25 |
| ^^                              | Kiepska      | 28 |
| ^^                              | Zwykła       | 30 |
| ^^                              | Dobra        | 32 |
| ^^                              | Mistrzowska  | 35 |
| Lina do wspinaczki (mocna lina) | Fatalna      | 35 |
| ^^                              | Kiepska      | 38 |
| ^^                              | Zwykła       | 40 |
| ^^                              | Dobra        | 42 |
| ^^                              | Mistrzowska  | 45 |

Wyważenie drzwi
: Umiejętności tej można użyć, gdy chce się wyważyć siłowo jakieś drzwi, barykadę lub innego tego typu przeszkodę fizyczną. ST testów wyważenia obiektów jeżeli jest to oczywiście w ich przypadku możliwe zostały podane przy danych obiektach. Zakłada się, że wyważanie odbywa się przez postać stojącą i siłującą się z obiektem. Sprytna postać, która rozpędzi się przy wyważaniu drzwi powinna do testu uzyskać modyfikator równy swej szybkości.

#### Opanowanie

Atrybut
: Wola.

Zdolności premiowe
: Alkoholowe wygadanie, Alkoholowy geniusz, Medytacja, Odporność na ból, Skrócona medytacja, Skrócony sen, Spokój w głosie, Wola życia, Większa obrona magiczna. 

Opanowanie to sztuka zachowania kontroli nad swoimi emocjami i samym sobą w trudnych warunkach. 

Koncentracja
: Ten sposób wykorzystania umiejętności służy do podtrzymywania i kontrolowania efektów czarów. Nie każde zaklęcie wymaga tego, aby czarujący się na nim koncentrował, lecz gdy w opisie pojawi się o tym wzmianka i ST, to postać (czarujący) będzie musiała wykonać test tej umiejętności, aby utrzymać kontrolę nad daną magią. 

Odporność na ból
: Opanowania można użyć w celu przezwyciężenia tortur ST testu równa się poziomowi zadanego bólu (patrz Leczenie: torturowanie). Można opanowanie wykorzystać również w ten sposób w sytuacji, gdy postać spotyka się z bólem fizycznym, a nie chce go okazywać (krzyczeć, mdleć etc.). ST zależy od stopnia bólu (15 jak przy draśnięciu, 30 przy zadaniu rany, 50 przy przeprowadzaniu operacji na świadomej postaci). 

Odwaga
: Opanowanie może być wykorzystane w kryzysowej sytuacji, gdy strach zagląda w oczy. ST testu został wskazany w źródle, które powoduje strach (opis potwora etc.). Porażka w teście oznacza, że przez 1 rundę za każdy brakujący punkt w teście do zdania postać zamiera w bezruchu lub ucieka w panice. Po tym czasie odzyskuje nad sobą kontrolę, lecz gdy w teście wypadło jej mniej niż ST-10 to nie będzie w stanie wrócić do źródła powodującego strach nim nie zwiększy się jej opanowanie (wzrośnie poziom umiejętności lub zadziała modyfikator). 

Powstrzymanie się
: Dzięki opanowaniu postać może powstrzymywać się od reakcji na czyjeś prowokacje. Wykonuje się wtedy sporne testy umiejętności. 

Reakcja
: Przy nagłym zaatakowaniu postaci lub jej grupy możliwe jest zaskoczenie zaatakowanych, którzy nie będą mogli zadziałać dopóki się jakoś nie opanują. Po rundzie zaskoczenia należy wynikać test opanowania każdego zaatakowanego o ST = 20. Porażka oznacza, że przez kolejną rundę postać będzie mogła się tylko bronić. Test należy powtarzać na początku każdej tury postaci do czasu pierwszego zdania ST.

Trzymanie fasonu
: Po alkoholu można stracić równowagę, kontakt z rzeczywistością lub zawartość swego żołądka (serio). Testy opanowania pozwolą postaci trzymać fason nawet, gdy jest pijana. 

[Problemy pijanej osoby]
| Czynność niepożądana            | ST przeciwdziałania^1^ |
| ------------------------------- | ---------------------- | 
| Agresja                         | -15                    |
| Paplanie głupot                 | -10                    |
| Przerwa w świadomości^2^        | -20                    |
| Przewrócenie się                | -20                    |
| Robienie niebezpiecznych rzeczy | -15                    |
| Zwymiotowanie                   | -20                    |

^1^ ST liczy się od mocy ostatniej wypitej butelki plus połowę ST poprzednich.   
^2^ Tylko gdy wola postaci jest niższa niż 15. {.table-footnotes}

Powyższe czynniki nie muszą występować łącznie. Zwykle występuje kilka z nich (MG już to rozstrzygnie). 

#### Perswazja

Atrybut
: Charyzma.

Synergia do
: Dowodzenie, Prowokowanie, Zastraszanie.

Synergia od
: Dowodzenie, Intuicja, Sztuka: Aktorstwo (Blefowanie), Sztuka: Oratorstwo (Przekonywanie).  

Zdolności premiowe
: Brzuchomówca, Bystry rozmówca, Dobór słów, Dyskurs, Markowany cios, Targowanie, Wciskanie fałszywki, Wyciąganie wieści. 

Perswazja to zdolność przekonywania kogoś do swoich racji za pomocą argumentów i manipulacji.

Blefowanie
: Postać może okłamać kogoś dzięki perswazji. Wykonuje się test sporny z intuicją interlokutora, a sukces w teście oznacza, że kłamstwo się powiodło i rozmówca jest przekonany co do szczerości postaci. W zależności od tego czy interlokutor chce wierzyć w wersję postaci ta otrzymuje odpowiednie modyfikatory do blefowania.

[Modyfikatory testu blefowania]
| Modyfikator ST | Sytuacja |
| -------------- | :------- |
|  +5            | Rozmówca chce uwierzyć w blef lub przyjęcie wersji postaci jest dla niego korzystne. |
|   0            | Przeciętna sytuacja, która brzmi na wiarygodną, ale jest neutralna względem rozmówcy. |
| -10            | Blef jest mało wiarygodny. |
| -20            | Blef nie jest w ogóle wiarygodny i naraża rozmówcę na ryzyko. |
| -40 lub więcej | Blef jest oczywistym kłamstwem, którego przyjęcie będzie niebezpieczne dla rozmówcy. |

Przekonywanie
: Podstawowym użyciem perswazji są sytuacje w których postać chce przekonać interlokutora do swoich racji. Gdy w interesie interlokutora jest zgodzenie się z postacią, to testy są zbędne, a gdy interlokutor czymś ryzykuje lub coś może stracić wtedy wygrany test sporny z jego przekonywaniem pozwoli uzyskać postaci korzyść. W zależności od nastawienia interlokutora do postaci i wagi sprawy postać otrzymuje odpowiednie modyfikatory do testu. 

[Modyfikatory do testu przekonywania]
| Modyfikator ST | Relacja rozmówcy względem postaci^1^ | Waga sprawy, której się chce |
| -------------- | ------------------------------------ | ---------------------------- |
| +20            | Oddanie                              | -                            |
| +10            | Przyjaźń                             | -                            |
|  +5            | Przychylność                         | Nieistotna                   |
|   0            | Neutralność                          | Drobna                       |
| -10            | Nieprzychylność                      | Typowa                       |
| -20            | -                                    | Duża                         |
| -40            | -                                    | Ogromna^1^                   |

^1^ Niektóre prośby kierowane do nieodpowiednich osób np. wrogich automatycznie kończą się niepowodzeniem, gdyż takie osoby będą raczej ryzykowały swoje dobra, aby również postać straciła coś swojego. {.table-footnotes}

Targowanie
: Perswazji można używać w celu poprawienia swej sytuacji handlowej. Sukces w teście spornym z perswazją kupca sprawia, że ten obniża cenę sprzedaży swego towaru o 10% lub podwyższa cenę oferowaną za przedmiot, który chce mu sprzedać postać. Wchodzenie w targi jest jednak ryzykowne, gdyż przegranie w teście oznacza, że postać musi przyjąć wytargowaną cenę kupca.

#### Plotkowanie

Atrybut
: Charyzma.

Synergia do
: Prowokowanie.

Synergia od
: Znajomość regionu (tylko względem ludu tegoż regionu).

Zdolności premiowe
: Bajdurzenie, Dyskrecja, Przyśpieszone pogaduchy, Skupienie na istotnych rzeczach, Zasłyszane informacje, Zorientowanie w cenach.

Plotkowanie to umiejętność wyławiania ważnych informacji w gąszczu mało ważnych informacji. Plotkowanie wymaga przeprowadzenia rozmowy z jedną lub wieloma osobami. Postać zbierająca informacje jeżeli jest rozpoznana przez osoby może mieć kłopot z plotkowaniem, gdy osoby z którymi będzie chciała rozmawiać żywią do niej jakiś uraz (np. rasowy) lub panuje powszechna nieufność. MG może w takim wypadku nałożyć na postać modyfikator -10 do -30 lub stwierdzić, że w okolicy nie ma postaci, które byłyby chętne na plotkowanie z postacią.

Zdobycie informacji
: W plotkach kryją się informacje. Wynik testu zapewnia postaci dostęp do plotek. Zwykle wynik w teście 25 zapewnia dostęp do jednej plotki, a każde 5 więcej do jeszcze jednej. Na takie zbieranie informacji postać musi poświęcić przynajmniej 3 godziny i mieć dostęp do chętnych na plotki osób. Dłuższe plotkowanie zapewni postaci modyfikator do testu +5 za każdą dodatkową godzinę.

Zlokalizowanie miejsca lub osoby
: Postać może odnaleźć odpowiednie miejsca i lub osoby dzięki zbieraniu informacji. Test wymaga poświęcenia czasu, niekiedy nawet dnia lub wielu dni (informuje o tym MG) i oczywiście zdania odpowiedniego ST, który zależy od stopnia niezwykłości miejsc i osób. Test należy przeprowadzić dopiero po tym jak czas potrzebny na poszukiwania minie.

Postać otrzymuje modyfikator -10 do testu jeżeli szukane przez nią miejsca lub osoby są w okolicy nielegalne lub wyjęte spod prawa. Postać może skorzystać z modyfikatora -20, jeżeli nie chce być kojarzona z poszukiwaniem tych miejsc i osób.

[ST i czas poszukiwania osób i miejsc]
| Dostępność            | ST  | Czas potrzebny na poszukiwania |
| --------------------- | --- | ------------------------------ |
| Powszechna            |  15 | Kwadrans                       | 
| Duża                  |  20 | Mniej niż godzina              | 
| Przeciętna            |  25 | Godzina                        | 
| Mała                  |  30 | Godzina                        | 
| Sporadyczna^1^        |  35 | 3 godziny                      | 
| Konspiracja^1^        |  40 | Dzień                          |
| Ścisła konspiracja^1^ | 50+ | Kilka dni                      |

^1^ W przypadku takich osób i miejsc sukces w teście może oznaczać, że one nie występują w ogóle w okolicy lub nie jest możliwe dotrzeć do tych miejsc i osób przez zwykłe plotkowanie. {.table-footnotes}

Zlokalizowanie przedmiotu
: Dzięki plotkom postać może namierzyć w okolicy interesujące ją przedmioty analogicznie jak ma to miejsce w przypadku osób i miejsc.

[ST i czas poszukiwania przedmiotów]
| Dostępność     | ST  | Czas potrzebny na poszukiwania |
| -------------- | --- | ------------------------------ |
| Powszechna     |  15 | Kwadrans                       |
| Duża           |  20 | Mniej niż godzina              |
| Przeciętna     |  25 | Godzina                        |
| Mała           |  30 | Godzina                        |
| Sporadyczna^1^ |  35 | 3 godziny                      |
| Rzadka^1^      |  40 | Dzień                          |
| Znikoma^1^     | 50+ | Kilka dni                      |

^1^ W przypadku takich przedmiotów sukces w teście może oznaczać, że one nie występują w ogóle w okolicy lub nie jest się w stanie dotrzeć do tych rzeczy za pomocą zwykłego plotkowania. {.table-footnotes}

#### Prowokowanie

Atrybut
: Charyzma.

Synergia do
: Zastraszanie, Zręczna dłoń (Kradzież kieszonkowa - tylko zagadując swoją ofiarę przed kradzieżą).

Synergia od
: Perswazja, Plotkowanie, Sztuka: Aktorstwo. 

Zdolności premiowe
: Brzuchomówca, Naśladowanie głosu, Prowokacyjna sztuka, Sprytna finta, Uwodzenie, Zagadanie, Zwrócenie uwagi.

Prowokowanie to umiejętność rozwścieczenia przeciwnika, zmuszenia go do działania lub wciągnięcia w słowny utarg.

Finta
: Postać korzystająca w walce z broni z cechą lekka lub broni z cechą broń szermiercza może markować ciosy. Markowanie ciosu to akcja zwykła, którą należy połączyć z następującym po niej atakiem. Wykorzystanie tej techniki jest specjalną akcji walki, dlatego nie można finty łączyć z innymi specjalnymi akcjami walki (patrz Walka). Wykonuje się sporny test prowokacji z intuicją postaci, którą się atakuje. Sukces w teście atakującego sprawi, że atakowany będzie miał obronę fizyczną w wariancie nieprzygotowany na potrzeby tego właśnie ataku bezpośredniego. Z finty można korzystać tylko względem istot humanoidalny. 

Zaczepka
: Postać dzięki prowokacji może sprawić, że oponent będzie zmuszony zareagować siłowo i postawić się w roli agresora. Wymaga to przynajmniej 10 minutowej utarczki słownej i wygrania testu spornego z opanowaniem prowokowanego.

Zagadanie
: Postać dzięki prowokacji może zagadywać swego rozmówcę skupiając na sobie jego uwagę. Test sporny z intuicją rozmówcy sprawi, że ten otrzyma modyfikator -10 do wszystkich swoich testów spostrzegawczości w czasie działania zagadania. Porażka w teście oznacza, że rozmówca przejrzy to, że prowokator chce odwrócić tylko jego uwagę.

Zestresowanie
: Minuta utarczki słownej pozwala na przeprowadzenie testu spornego z opanowaniem oponenta. Gdy oponent przegra zacznie być zestresowany, co oznacza działanie przez minutę tak jakby miało się 5 punktów zmęczenia. 

#### Przeszukiwanie

Atrybut
: Percepcja.

Synergia do
: Sztuka przetrwania.

Synergia od
: Spostrzegawczość, Sztuka przetrwania (Tropienie). 

Zdolności premiowe
: Inteligentne przeszukiwanie, Miejskie ślady, Ostrożne kroki, Szybkie przeszukiwanie, Szybkie tropienie, Szybkie wykrywanie pułapek, Tropienie.  

Umiejętność znajdywania i odnajdywania różnych rzeczy. Przeszukuje zawsze się jakiś obszar albo w celu znalezienia czegoś konkretnego, albo w celu zorientowania sie cóż znajduje się w danym obszarze.

Przeszukanie miejsca
: Przeszukiwać można miejsca pod kątem znalezienia nietypowych rzeczy lub konkretnych rzeczy. Jeżeli rzeczy te nie są w jakiś sposób ukryte, to ST przedstawia się następująco. ST dotyczy 10 minut przeszukiwania. Jeżeli postać chce poświęcić na przeszukiwanie połowę tego czasu, to otrzymuje modyfikator -10 do testu.

[ST przeszukania miejsca]
| ST | Miejsce / obiekt         |
| -- | ------------------------ |
| 15 | Mały kufer pełen rupieci |
| 20 | Duży kufer pełen rupieci |
| 25 | Prawie pusty pokój       |
| 30 | Zagracony pokój          |
| 40 | Nieuporządkowany magazyn |

Tropienie
: Postać może tropić różne istoty, które pozostawiają po sobie ślady. Bazowe ST wynosi 10 + najniższy refleks spośród śledzonych istot, lecz wiele sytuacji i rzeczy zmniejsza je lub zwiększa. 

[Modyfikatory testu tropienia]
| -- Zjawiska wpływające na ślad --             || Modyfikator ST |
| ---------------------------------------------- | -------------- |
| Podłoże^1^ | Śnieg, błoto, miękka ziemia etc.  | -20            |
| ^^         | Piasek, ziemia z kamykami etc.    |  -5            |
| ^^         | Trawa, ściółka, zakurzona podłoga |   0            |
| ^^         | Bruk ulicy, bagno etc.            | +40            |
| Spadł śnieg po powstaniu tropu                || +50            |
| Widoczność^1^ | Mżawka lub mgła                | +10            |
| ^^            | Deszcz lub silne zachmurzenie  | +20            |
| ^^            | Zwykła noc                     | +25            |
| ^^            | Ciemna noc                     | +50            |
| Za każdą dobę od powstania tropu              ||  +5            |
| Za każdą godzinę padania deszczu              ||  +5            |
| Za każde trzy istoty w tropionej grupie       ||  -5            |

^1^ Wybierz modyfikator najbardziej utrudniający tropienie {.table-footnotes}

Postać tropiąc porusza się z połową swej szybkości (ostrożny ruch) lub normalną szybkością, lecz w tym drugim przypadku podlega modyfikatorowi -10 do testów.

Znalezienie pułapki lub sekretnych drzwi
: Aktywnie przeszukując dany obszar można znaleźć ukryte pułapki lub sekretne drzwi. Konkretne ST wykrycia tych obiektów zależy od ich rodzaju i zostało podane przy ich opisie. Postać szukająca pułapek lub sekretnych drzwi musi wykonywać ostrożny ruch lub poruszać się ze swą normalną szybkością, lecz w tym drugim przypadku podlega modyfikatorowi -10 do testów.

#### Spostrzegawczość

Atrybut
: Percepcja.

Synergia do
: Przeszukiwanie.

Synergia od
: Fałszerstwo (Rozpoznanie fałszerstwa). 

Zdolności premiowe
: Czujność, Czytanie z ruchu warg, Niepodatność na olśnienie, Oczy wprawione w ciemność, Oczy z tyłu głowy, Przejrzenie ataku,  Wprawione oko, Zmysł myśliwego.

Umiejętność ta odpowiada za sprawność zmysłów postaci. Jeżeli nie napisano inaczej spostrzegawczość odpowiada za zmysł wzroku i słuchu. Często spostrzegawczość działa jako test przeciwstawny działań wykonywanych przeciw postaci.

[Modyfikatory testu spostrzegawczości]
| Modyfikator ST | Sytuacja                                       |
| -------------- | :--------------------------------------------- |
|  +5            | Pełne skupienie na postrzeganiu otoczenia^1^   |
| -30            | Postać śpi                                     |
| -10            | Zaskoczenie - postać nie wytęża swoich zmysłów |

^1^ Trwanie w pełnym skupieniu jest męczące i powoduje 1 punkt zmęczenia za każdą minutę. Premia nie dotyczy rozpoznawania fałszerstwa. {.table-footnotes}

Rozpoznawania fałszerstwa
: Spostrzegawcze osoby są w stanie rozpoznać fałszywki. Aby w ogóle móc rozpoznać fałszerstwo postać musi znać wygląd oryginału przynajmniej w minimalnym stopniu. ST testu zależy od dokładności fałszerstwa i jest wynikiem testu umiejętności. Porażka w teście oznacza, że postać pomyliła się co do istoty przedmiotu albo nie jest co do niej pewna. 

[Modyfikatory testu rozpoznania fałszerstwa]
| -- Wpływ na rozpoznanie fałszerstwa --         || Modyfikator ST |
| ----------------------------------------------- | -------------- |
| Dokładność sprawdzania | Jeden rzut okiem       | +20            |
| ^^                     | Chwila                 | +10            |
| ^^                     | Standardowe            |   0            |
| ^^                     | Dokładne sprawdzenie   |  -5            |
| Znajomość rzeczy | Prawie żadna lub bardzo mała | +20            |
| ^^               | Niewielka                    | +10            |
| ^^               | Standardowa                  |   0            |
| ^^               | Dobra                        |  -5            |
| ^^               | Dokładna                     | -10            |

Słuch
: Dzięki spostrzegawczości postać może wykryć skradającego się wroga, podsłuchać rozmowę etc. ST testu zależy od intensywności hałasu.
 
[Trudność usłyszenia zjawiska]
| ST      | Zjawisko w pobliżu                                               |
| ------- | :--------------------------------------------------------------- |
| 0       | Bitwa, burda lub głośna kłótnia                                  |
| 5 (25)  | Rozmowa na targu (gdy chce się usłyszeć słowa) lub cwał jeźdźców |
| 10      | Bieg zbrojnego lub kłus jeźdźców                                 |
| 15      | Kroki na bruku lub spokojna rozmowa                              |
| 20 (40) | Szepty kochanków (gdy chce się usłyszeć słowa)                   |
| 25      | Trzask ognia w palenisku lub cichy chód                          |
| 30      | Strzałka jora przecina powietrze                                 |
| 40      | Skradający się kot                                               |
| 50      | Pikująca sowa                                                    |

Na test wpływają jednak inne czynniki takie jak odległości, która dzieli postać od źródła, czy bariery między słuchającym, a źródłem dźwięku.

[Modyfikatory nasłuchiwania]
| Modyfikator ST       | Czynniki wpływające na odbiór dźwięku                               |
| -------------------- | :------------------------------------------------------------------ |
| +1                   | Każde 5 metrów odległości                                           |
| +10                  | Drzwi lub drewniana ściana gruba na 5 cm                            |
| +15                  | Drewniana ściana gruba na 10 cm                                     |
| +20                  | Kamienna ściana                                                     |
| +5 do +30 lub więcej | Silniejsze źródło dźwięku zagłusza słabsze, które chce się usłyszeć |

Wzrok
: Dzięki spostrzegawczości postać może dostrzec rzeczy, które są ukryte, zauważać zbliżających się wrogów lub spostrzec nóż ukryty przy pasie rozmówcy. ST testu zależy od rzucania się w oczy obiektu i wynosi zwykle 15 - 30. ST należy zmodyfikować 

[Modyfikatory wypatrywania]
| Modyfikator ST | Czynniki wpływające na dostrzeganie                   |
| -------------- | :---------------------------------------------------- |
|  +1            | Każde 5 metrów odległości                             |
| -10            | Obiekt kontrastuje z otoczeniem                       |
| -25            | Obiekt skrajnie kontrastuje z otoczeniem              |
| +10            | Obiekt zlewa się z otoczeniem                         |
| +25            | Obiekt jest dopasowany do otoczenia i się z nim zlewa |

#### Sztuka przetrwania

Atrybut
: Percepcja.

Synergia do
: Przeszukiwanie (Tropienie).

Synergia od
: Nawigacja (Odnalezienie kierunku lub drogi), Przeszukiwanie, Ukrywanie się (Zdobycie pożywienia), Znajomość regionu (tylko w regionie, którego dotyczy).

Zdolności premiowe
: Dostęp do pożywienia, Nawigacja, Opatrunek, Szybkie maskowanie śladów, Szybkie zdobywanie pożywienia,  Tropienie, Zdobycie opatrunków, Zmysł myśliwego. 

Pod tą nazwą kryje się szereg drobnych umiejętności polegających np. na rozpaleniu ogniska, znalezieniu pożywienia, wody, czy zorientowania się w terenie. 

Maskowanie śladów
: Postać dzięki tej umiejętności może zacierać za sobą ślady, aby utrudnić przeciwnikom tropienie. W tym celu postać musi posiadać np. gałęzie, którymi będzie zacierała ślady lub inne narzędzia pomocne w celu zatarcia śladów. Postać zacierająca swe ślady porusza się z połową szybkości wykonując ostrożny ruch. Wynik testu zastępuje ST tropienia. Jeżeli postać chce zacierać ślady poruszając się ze swą normalną szybkością, to otrzymuje karę do testu -10.

Odnalezienie kierunku lub drogi
: Test o ST=20 pozwoli postaci na zlokalizowaniu kierunku północnego. Odnalezienie się w lesie i innych trudnych warunkach, znalezienie swej grupy etc. wymaga zdania testu o ST=30 na który wpływają dodatkowe czynniki.

[Modyfikatory testu odnalezienia kierunku]
| -- Zjawiska wpływające na ślad --            || Modyfikator ST |
| --------------------------------------------- | -------------- | 
| Charakterystyczny punkt w okolicy            || -10            |
| Odległość^1^ | Do 1 km                        |   0            |
| ^^           | 1-2 km                         | +10            |
| ^^           | Do 5 km                        | +15            |
| ^^           | 5+ km                          | +25            |
| Szukany obiekt się przemieszcza              || ^2^            |
| Widoczność^1^ | Mżawka lub mgła               | +10            |
| ^^            | Deszcz lub silne zachmurzenie | +20            |
| ^^            | Zwykła noc                    | +25            |
| ^^            | Ciemna noc                    | +50            |
| Za każdą dobę od zgubienia                   ||  +5            |
| Za każde trzy istoty w grupie                ||  -5            |

^1^ Wybierz modyfikator najbardziej utrudniający odnalezienie kierunku.  
^2^ Jeżeli szukany obiekt się przemieszcza trzeba natrafić na jego ślad, a następnie skorzystać z Przeszukiwania - tropienia. {.table-footnotes}

Zdobycie pożywienia
: Postać może zdobywać zasoby wody lub pożywienia dostępne w okolicy. W tym celu zastawia się pułapki na zwierzęta, zbiera korzonki, owoce etc. Test wymaga poświęcenia uprzednio 8 godzin działań, a ST zależy od obfitości pożywienia w okolicy (co jest wynikiem klimatu i pory roku). Sukces w teście oznacza, że postać zdobyła odpowiednią ilość wody i pokarmu dla jednego przeciętnego człowieka. Sukces w teście o 5 więcej niż ST i każde kolejne 5 więcej oznacza zdobycie zasobów dla kolejnego (kolejnych) takich przeciętnych ludzi.

[Trudność zdobycia pożywienia dla jednego człowieka w danym środowisku]
| ST  | Zasoby        | Przykład środowiska                              |
| --- | ------------- | :----------------------------------------------- |
| 15  | Bardzo obfite | Wielki Las w lecie                               |
| 25  | Obfite        | Lantańskie Civitas w Imperium latem              |
| 30  | Typowe        | Zachodnie Mokre Ziemie jesienią                  |
| 40  | Skromne       | Góry Środka Świata latem                         |
| 50  | Deficytowe    | Góry Środka Świata zimą                          |
| 60+ | Prawie żadne  | Wypalone słońcem pustynie Ergu (każda pora roku) |

Jeżeli postać nie ma możliwości stworzenia dla siebie bazy wypadowej i przemieszcza się z połową szybkości podróży (ostrożny ruch), to otrzymuje modyfikator -10 do testów. Jeżeli postać podróżuje z pełną szybkością podróży, to nie może zdobywać w ten sposób zasobów.

Znalezienie schronienia
: Postać może zbudować szałas, rozpalić ognisko, czy zbudować małą wędzarnię, gdy ma do tego odpowiednie zasoby w ok. dwie godziny, gdy zda test o ST = 30. Postać może przyśpieszyć te działanie do ok. godziny, ale otrzymuje wtedy karę -20 do testu. Nie zawsze udaje się znaleźć odpowiednie materiały do wskazanych rzeczy np. na pustyni lub środku morza.

#### Ukrywanie się

Atrybut
: Refleks.

Synergia do
: Sztuka przetrwania (Zdobycie pożywienia). 

Zdolności premiowe
: Atak z zaskoczenia, Ostrożne kroki, Skrytość śledzenia, Szybkie przejście bez śladu, Szybko i cicho, Szybko i niezauważenie. 

Umiejętność cichego poruszania się i krycia przed wzrokiem.

Przejście bez śladu
: Postać dzięki tej umiejętności może starać się poruszać tak, aby nie zostawiać za sobą śladów. Wynik testu zastępuje ST tropienia. Warunkiem testu jest poruszanie się z połową szybkości. Postać poruszająca się z normalną szybkością otrzymuje karę -10 do testu.

Skradanie
: Postać może przemknąć nieposłyszenie. W tym celu należy dokonać testu spornego ze spostrzegawczością - słuchem ofiary. Jeżeli postać nie porusza się z połową swojej szybkości tj. wykonuje ostrożny ruch, to otrzymuje modyfikator -10 do testu. Skradanie się połączone z biegiem automatycznie kończy się porażką tego pierwszego. 

[Modyfikatory testu skradania]
| Czynniki wpływające na skradanie                 || Modyfikator testu |
| ------------------------------------------------- | ----------------- |
| Ciężki obuwie                                    || -10               |
| Lekkie obuwie                                    ||   0               |
| Podłoże | Miękka ziemia                           |   0               |
| ^^      | Podszycie                               |  -5               |
| ^^      | Płytkie bagno, osuwisko, gruzy          | -10               |
| ^^      | Gęste poszycie, głęboki śnieg lub bagno | -20               |

Śledzenie
: Postać może dzięki tej umiejętności w sposób nie wzbudzający podejrzeń podążać za ofiarą. Śledzenie wymaga nawiązywania ze strony postaci kontaktu wzrokowego ze swą ofiarą, gdyż w przeciwnym razie mamy do czynienia z tropieniem (Patrz - przeszukiwanie). Wykonuje się sporny test ze spostrzegawczością ofiary (wzrokiem) raz na 10 minut śledzenia. Sukces oznacza, że ofiara nie zdaje sobie sprawy z tego, że jest śledzona. Poza tym, jeżeli ofiara nie spodziewa się możliwości bycia śledzoną to otrzymuje modyfikator -10 do testu.

Ukrycie się
: Postać może dzięki tej umiejętności schować się w jakimś miejscu i pozostać w bezruchu, aby nie zostać dostrzeżonym. Zasadniczo, gdy postać będzie w stanie schować się w całości, to wszelkie próby dostrzeżenia jej skończą się niepowodzeniem. Ukrywanie należy zastosować, gdy postać nie może schować się w pełni i część jej "wystaje" na widok przeciwnika. Wykonuje się wtedy test sporny ze spostrzegawczością - wzrokiem przeciwnika. Porażka oznacza, że zostało się dostrzeżonym. Jeżeli postać przemieszcza się z połową szybkości podczas ukrycia, to podlega modyfikatorowi -10 do testu. Gdy porusza się ze swą szybkością otrzymuje modyfikator -20. Bieg połączony z ukryciem automatycznie kończy porażką to drugie. 

#### Wysiłek

Atrybut
: Kondycja.

Synergia do
: Krzepa.

Synergia od
: Krzepa.

Zdolności premiowe
: Bez głodu i pragnienia, Forsowny marsz, Mocna głowa, Niestrudzony szał, Niezły spust, Przyswajanie mikstur, Przyśpieszone gojenie się ran, Skrócony sen, Sprawność, Twarda skóra, Ucieczka, Walka na rauszu, Wyleczony, Wytrwałe podróżowanie, Większa wytrwałość, Żelazne zdrowie, Żywotność.

Umiejętność radzenia sobie z długotrwałym wysiłkiem została nazwana "wysiłek". Umiejętność testuje się zamiennie za kondycję, gdy trzeba określić jak bardzo postać zmęczyła się jakąś aktywnością fizyczną. Każda porażka w teście wysiłku wiąże się z reguły z otrzymaniem punktu zmęczenia lub wyczerpania. Nie dotyczy to jednak testów picia alkoholu.

Wypicie alkoholu
: Każdy alkohol ma odpowiedni ST wypicia go. Niezdanie testu oznacza, że postać jest pijana, a porażka o każde 5 powoduje kolejne poziomy upicia. Każdy poziom upicia działa jak punkt zmęczenia (z tym, że nie dotyczy kondycji i siły), a postać może zniwelować te zmęczenie dopiero, gdy wytrzeźwieje.   

#### Wysportowanie

Atrybut
: Zręczność.

Synergia od
: Akrobatyka, Krzepa, Jeździectwo (Trzymanie się), Zwarcie (Trzymanie się).

Zdolności premiowe
: Biegłość w zbroi (każda Pan. x1), Nabyta gibkość,  Nabyta krzepkość, Nabyta wyporność, Nabyta wytrzymałość,   Natychmiastowe zaczerpnięcie tchu, Nurkowanie, Pływanie we wzburzonej wodzie, Sprawność, Szybkie pływanie, Szybkie wspinanie, Szybko i wysoko oraz Wstrzymanie oddechu. 

Wysportowanie to umiejętność sprawnego przemieszczania się i wykonywania działań fizycznych, które nie bazują na wytrzymałości postaci, a raczej na jej sprawności ruchowej. Umiejętności tej można wykorzystywać na kilka sposobów.

Pływanie
: Sztuka unoszenia się na wodzie, przemieszczania się wpław i nurkowania. Jeżeli nie stwierdzono inaczej każda z postaci potrafi pływać, ale to ta umiejętność określa jak dobrze postać pływa. Postać może płynąć na wodzie lub pod wodą, a w zależności od tego ile akcji na to poświęci pokonuje odpowiedni dystans. 

[Normalny dystans jaki może pokonać postać płynąc]
| Dystans       | Koszt akcji  |
| ------------- | ------------ |
| 1/4 szybkości | Zwykła       |
| 1/2 szybkości | Dwie zwykłe  |
| Szybkość      | Cało-rundowa |

Dzięki umiejętności postać może jednak przyśpieszyć swój ruch. Wymaga to zdania testu o odpowiednim ST. Porażka w teście oznacza, że postać nie przyśpieszyła swego ruchu.

[Zwiększony dystans]
| Dystans       | Koszt akcji  | ST |
| ------------- | ------------ | -- |
| 1 m           | Dodatkowa    | 45 |
| 1/2 szybkości | Zwykła       | 50 |
| Szybkość      | Dwie zwykłe  | 50 |
| x2 szybkości  | Cało-rundowa | 60 |

Postać w zależności od tego jaka jest woda otrzymuje modyfikatory, które są karami do testu pływania.  

[Modyfikatory testu pływania]
| Modyfikator   | Woda                         |
| ------------- | ---------------------------- | 
|   0           | Spokojna                     |
| -10           | Wzbudzona                    |
| -20           | Rwąca                        |
| -40           | Sztorm                       |
| Mniej niż -40 | Sztorm z porywającymi falami |

Wspinaczka
: Wdrapywanie się po stromych zboczach, wchodzenie po linie itp. Z zasady każda postać, która potrafi chodzić potrafi się również wspinać. Postać w ciągu rundy wspina się na wysokość równą 1/4 szybkości (w metrach). Postać aby pokonać odległość równą 1/2 szybkości w ciągu rundy podlega modyfikatorowi -10 do testu. ST wspinaczki zależy od tego po jakiej powierzchni postać się wspina. 

[ST wspinaczki]
| ST  | Po czym postać się wspina                                        |
| --- | :--------------------------------------------------------------- |
| 10  | Lina z supłami                                                   | 
| 15  | Lina, łagodne drzewo                                             |
| 20  | Zwykłe drzewo                                                    |
| 25  | Olinowanie statków, strome zbocze                                |
| 30  | Ściana z otworami na dłonie i stopy                              |
| 35  | Bal, osuwisko                                                    |
| 40  | Górskie zbocze, strome osuwisko                                  |
| 50+ | Ściana z małymi wystającymi elementami, których można się złapać |

Po gładkich powierzchniach postać nie jest w stanie się wspinać i najlepiej wtedy zapewnić sobie alternatywny sposób poruszania się np. linowy. Inne postacie mogą pomagać we wspinaczce np. wciągając linę (krzepa) do której uwiązany jest towarzysz.

Trzymanie się
: Wysportowania można użyć również do specjalnej akcji podczas walki (patrz. rozdz. 5.3.1) o nazwie trzymanie się. Polega ono na tym, że postać znajduje się poza zasięgiem ataku potwora o rozmiarze "wielkim" cały czas trzymając się go. Postać musi w tym celu poświęcać w każdej turze akcję zwykłą oraz zdawać test wspinaczki o ST = obronie fizycznej trzymanej bestii. Sukces oznacza, że postać wciąż trzyma się potwora i jest poza zasięgiem jego normalnego ataku.

#### Zastraszanie

Atrybut
: Siła.

Synergia do
: Dowodzenie.

Synergia od
: Dowodzenie, Perswazja, Prowokowanie.

Zdolności premiowe
: Berserk, Bitewna furia, Byczek, Długi szał, Dobór słów, Krzywda, Okropne wrażenie, Wymuszenie.

Postać dzięki tej umiejętności jest w stanie wymusić na innych jakieś konkretne działania, z uwagi na strach jaki w nich wzbudza. W tym celu postać musi wpierw umieć się skomunikować ze swoją ofiarą, a następnie wykorzystać przeciwko niej swoją siłę fizyczną, bądź stworzyć realną obawę, że zostanie użyta. Porażka w teście oznacza, że zastraszający kompromituje się w jakimś stopniu w oczach zastraszanego i ten do kolejnych testów odporności na zastraszenie otrzymuje premię +5.

Sterroryzowanie
: Minuta utarczki słownej połączonej z przemocą pozwala na przeprowadzenie testu spornego z opanowaniem oponenta. Gdy oponent przegra zacznie być wstrząśnięty, co oznacza działanie przez minutę tak jakby miało się 5 punktów zmęczenia. 

Wymuszenie
: Postać może sprawić, że ofiara będzie zmuszona do wykonania jakiegoś działania wbrew swej woli, a pod wpływem strachu. W tym celu wykonuje się sporny test z jej opanowaniem. Sukces oznacza, że ofiara będzie przez kolejny kwadrans plus minutę za każdy punkt ponad jej wynik opanowania w mocy postaci i będzie posłusznie wykonywała jej polecenia (dopóki nie będą się wiązały z większym ryzykiem, niż to wynikające z siły postaci). 

#### Zręczna dłoń

Atrybut
: Zręczność.

Synergia od
: Prowokowanie (Kradzież kieszonkowa). 

Zdolności premiowe
: Kanciarz, Kradzież na widoku, Nożownik, Opatrunek, Rewizja, Synchroniczny atak, Szybkie wyciągnięcie, Szybsze zakładanie zbroi, Walka dwiema broniami, Walka na pięści.

Umiejętność wykonywania sztuczek z monetami, operowania małymi obiektami, niepostrzeżonego sięgania do cudzych sakiewek etc. 

Kradzież kieszonkowa
: Postać może niepostrzeżenie zabrać drugiej jakiś mały obiekt np. sakiewkę. W tym celu przeprowadza się sporny test ze spostrzegawczością ofiary. Sukces oznacza, że ofiara nie zauważyła, że coś jej zostało zabrane. Jeżeli postać jest uważnie obserwowana przez ofiarę, to otrzymuje modyfikator -20 do testu.  Fakt, że ofiara nie zauważyła kradzieży nie oznacza, że inne postacie tego nie uczyniły.

Pętanie
: Postać może spętać inną postać. Wykonuje się test umiejętności, który będzie stanowił test sporny z kolejnymi testami, prób rozwiązania się, gdy ma się skrępowane ręce etc. Łatwiej jest kogoś związać, niż związanemu się rozwiązać dlatego pętający otrzymuje modyfikator +10 do tego testu. Pętanie wymaga trzech akcji cało-rundowych. Brak tego czasu skutkuje karą -10 do testu za każdą brakującą akcję cało-rundową. Postać może poświęcić jednak minutę, a wtedy otrzyma dodatkowo modyfikator +20 do testu pętania. 

Sztuczki hazardowe
: Dzięki zręcznej dłoni postać może kantować w grach hazardowych, jeżeli oczywiście ma wpływ na ich przebieg. Może podmienić karty w grze itp. W tym celu wykonuje się test sporny ze spostrzegawczością każdego z zainteresowanych. Sukces oznacza, że nikt nie zorientował się w kancie. Postać otrzymuje karę do testu -1 za każdą osobę, która go obserwuje. 

Ukrycie
: Postać może ukryć jakiś mały obiekt przy swoim ciele (maksymalnie wielkości sztyletu). Wykonuje się test zręcznej dłoni, a wynik będzie stanowił ST testu przeszukiwania (przy zwykłej rewizji), którego porażka będzie oznaczała, że nie udało się odnaleźć schowanego przedmiotu.

Wiązanie
: Postać za pomocą zręcznej dłoni może wiązać ze sobą sznury, liny albo przywiązywać je do czegoś. Normalnie na wykonanie węzła postać potrzebuje akcji cało-rundowej, ale może je wykonać w akcji zwykłej, otrzymując karę -20 do testu wiązania.

[Trudność wiązania]
| ST | Trudność      | Przykład węzła lub wiązania   |
| -- | ------------- | ----------------------------- |
| 10 | Banalne       | Supeł                         |
| 15 | Proste        | Kokardka                      |
| 20 | Dość proste   | Węzeł babski                  |
| 25 | Przeciętne    | Szubienica, Węzeł prosty      |
| 30 | Skomplikowane | Węzeł refowy lub złodziejski  |
| 40 | Trudne        | Wielofunkcyjne węzły okrętowe |

Wyzwalanie się
: Gdy zostało się spętanym za pomocą sznura lub kajdan, to właśnie dzięki zręcznej dłoni można próbować się wyzwolić. W przypadku sznura należy wygrać test sporny z testem spętania, którego stało się ofiarą, a w przypadku kajdan odpowiedni test wyzwalania się z nich, który jest zwykle równy ST zerwania ich. Wyzwalanie się wymaga poświęcenia minuty czasu. Porażka w teście oznacza, że postać nie będzie w stanie wyzwolić się z bycia spętaną.
