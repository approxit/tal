### 9.1 Bronie

W tym podrozdziale zostały zaprezentowane bronie dostępne w świecie gry. Podobnie jak to będzie w przypadku wszystkich innych tu rozdziału nie sposób opisać wszystkich możliwych broni. Jest ich w zasadzie nieskończenie wiele i to, aby coś uczynić bronią w zasadzie zależy od wyobraźni i inteligencji Graczy lub ich postaci.

Kategorii broni jest bardzo wiele, gdyż bronie cechuje wysoka różnorodność. Jeżeli postać chce lepiej władać danym rodzajem oręża musi rozwijać władanie nim niezależnie od umiejętności władania innymi broniami. Przy poszczególnych rodzajach broni opisano, jak nazywa się kategoria władania do której ją zaliczono.

Broń może być wykonana z różną dokładnością, co utrudnia lub ułatwia władanie nią. Lepsze egzemplarze broni są bardziej wytrzymałe od tych gorszych (np. miecze nie łamią się po uderzeniu w tarczę, a strzały nawet po wyjęciu z ciała wroga nadają się do ponownego użytku). Jeżeli dana broń nie posiada ceny, to nie posiada również kategorii jakości. 

[Jakość broni, efekty jakości i mnożnik ceny]
| Jakość      | Władanie | Cena  |
| ----------- | -------- | ----- |
| Mistrzowska | +5       |    x2 |
| Dobra       | +2       |  x1,5 |
| Zwykła      |  -       |     - |
| Kiepska     | -2       | x0,75 |
| Fatalna     | -5       |  x0,5 |

Istnieje również specjalna kategoria broni - broń improwizowana. Wyjątkowo nie jest to kategoria, którą można oddzielnie rozwijać, gdyż bronie zaliczane do tej kategorii są od siebie niekiedy diametralnie różne. Bronią improwizowaną nazywamy każdy przedmiot, który jest używany w danej chwili jako broń, a nie został zaprojektowany do tego, aby nim walczyć. Gdy postać używa broni improwizowanej do ataku podlega karze -5, a poza tym nawet jeżeli przedmiot jest wykonany w lepszej lub gorszej jakości, to nie powoduje plusów lub minusów do testów ataków (trafień).

Obrażenia powodowane przez broń improwizowaną są różne. Najlepiej jest stwierdzić do jakiej prawdziwej broni podobna jest dana broń improwizowana i obniżyć stopień zadawanych przez nią obrażeń o 2. W efekcie broń improwizowana jest podobna do broni o fatalnej jakości, z tym, że zadaje jeszcze mniejsze obrażenia.

Takim sposobem kamień może zadawać obrażenia podobne do kastetu, a stół karczemny obrażenia podobne do maczugi lub młota bojowego. Naostrzony kołek może zadawać obrażenia podobne do sztyletu podobnie jak potłuczona butelka. Natomiast kij zerwany w lesie zadaje obrażenia podobne do drągu, czy pałki w zależności od wielkości. Te ostatnie bronie po kilku poprawkach jak np. ociosanie końcówek, czy owiniecie skórą uchwytu stają się w pełni wartościowe i nie powodują już dodatkowych minusów. 

Do bron strzeleckiej należy stosować amunicję, aby broń ta zadawała obrażenia. Podstawową amunicją są bełty do kusz, kule do proc i strzały do łuków, z czego te ostatnie mogą być do łuków krótkich, bądź długich. Amunicja również może być wykonana lepiej lub gorzej, co przedstawia jej jakość. Jakość amunicji przekłada się na szansę uszkodzenia jej w stopniu niepozwalającym na dalsze używanie. Normalnie każda z użytych strzał, bełtów, czy kul pozwala na ponowne użycie. Tylko w przypadku uszkodzenia lub zniszczenia amunicji nie będzie możliwe skorzystanie z niej ponownie. Szansa na uszkodzenie/zniszczenie danego pocisku wyrażona jest procentowo i zależy od jakości. Im wyższa jakość, tym mniejsza szansa na zniszczenie. 

[Jakość broni a szansa zniszczenia]
| Jakość      | Szansa zniszczenia |
| ----------- | ------------------ |
| Mistrzowska | 10%                |
| Dobra       | 20%                |
| Zwykła      | 30%                |
| Kiepska     | 40%                |
| Fatalna     | 50%                |

Najlepiej byłoby wykonywać rzut dla każdego zużytego pocisku, ale taka metoda jest długotrwała i niewygodna, więc dla oszczędności czasu odradza się ją MG, którzy preferują dynamikę akcji. Szybsza metoda, to po prostu stwierdzenie, że taki, a taki procent pocisków uległ zniszczeniu, a reszta nadaje się do użytkowania.

Podział broni z uwagi na trudność użycia:

Bronie proste
: Wszystkie bronie proste nie wymagają zdobycia biegłości, aby z nich skorzystać.

Bronie zaawansowane
: Jeżeli postać nie posiada biegłości danej broni, to otrzymuje modyfikator -5 do wszystkich testów, w których jej używa.

Jeżeli przy opisie danej broni nie pojawia się zapis o "biegłości", to znaczy, że jest to broń prosta. 

<h5>Opis broni</h5>
 
Wszystkie bronie jeżeli nie napisano inaczej są zrobione z drewna, skóry lub żelaza. Każda z broni została opisana kilkoma parametrami. 

Nazwa
: Po pierwsze pogrubioną czcionką została wskazana nazwa danego rodzaju broni, która jest oficjalną nazwą w języku lantyńskim. W nawiasie napisano do jakiej kategorii należy broń przy czym od kategorii zależy jakiego testu władania będzie trzeba użyć, aby trafić bronią w cel. Bronie rzucane nie mają swej oddzielnej kategorii, gdyż są one przeważnie zmodyfikowanymi zwykłymi broniami. "Sztylety" są kategorią broni, którą walczy się za pomocą testów walki wręcz. "Amunicja" jest uzupełnieniem broni strzeleckiej. Brak nazwy w nawiasie oznacza, że broń należy do innej kategorii. 

KO
: Kostki Obrażeń - Wskazanie jakimi kostkami przeprowadza się test obrażeń.

SO
: Siła Obrażeń - Wskazanie jaki stopień siły postaci ma przełożenie na zadane bronią obrażenia.
 
Pan.
: Pancerz - Informuje ile obrażeń jednorazowo musi otrzymać broń, aby nastało ryzyko uszkodzenia jej. Wartość ta może być przedzielona ukośnikiem. Przed ukośnikiem znajduje się wartość maksymalnych obrażeń jakie można zadać bronią bez ryzyka uszkodzenia jej, a po ukośniku wskazano do jakich obrażeń broń jest niepodatna na uszkodzenia.

Waga
: Wskazuje ile kilogramów waży broń. Jeżeli broń trzymana dwuręcznie przekracza wartość ciężkiej broni dwuręcznie postaci, to broń należy dla postaci traktować jak broń ciężką. Analogicznie jeżeli broń trzymana jest jednoręcznie dla ciężkiej broni jednoręcznie.

Cena
: Ile kosztuje dana broń. Cena dotyczy broni zwykłej jakości.

Cechy
: Wiele broni i tarcz posiada cechy, które wpływają na sposób ich używania. Poniżej zostały opisane powszechne cechy, które nadaje się różnym przedmiotom do walki. Każda z broni lub tarcz może mieć tylko skończoną ilość cech, a zwykle są to jedna lub trzy cechy. Poza tym niektóre cechy nie mogą w danej broni współistnieć. W opisie konkretnych przedmiotów wskazano jakie posiada cechy, a poniżej opisano co oznacza dla danego przedmiotu posiadanie konkretnej cechy.

### Cechy broni i tarcz

#### Biegłość

Broń jest profesjonalna i tylko osoba przeszkolona może jej prawidłowo używać korzystając z pełnych możliwości, które zapewnia. Jeżeli nie napisano inaczej, to postać korzystająca z broni i nie mająca w niej biegłości otrzymuje karę -5 do wszystkich przeprowadzonych dzięki niej testów. Jeżeli biegłość jest napisana w nawiasie, przy jakieś innej cesze, to oznacza, że postać może z niej skorzystać tylko, gdy ma biegłość w danej broni.

#### Dodatkowe obrażenia

Trafienie oponenta w miejsce niechronione pancerzem powoduje zadanie mu dodatkowych obrażeń, których wielkość została podana przy konkretnej broni.

#### Lekka

Broń została zaprojektowana tak, aby walczyć nią tylko przy użyciu jednej ręki. Trzymanie jej oburęcznie nie powoduje dodatkowych korzyści. Dodatkowo broń jest na tyle poręczna, że można nią walczyć w zwarciu, a gdy używa się jej jako broni podczas ataku dwiema broniami, to kara do trafienia "drugiej broni" zmniejsza się do -10. 

#### Niszczenie

Broń została zaprojektowana do niszczenia przedmiotów. Obrażenia zadane przedmiotom podwajają się. 

#### Odrzut

Każde trafienie bronią w przeciwnika liczy się jako próba obalenia go, niezależnie od tego, czy atak został sparowany, czy trafił w cel. Atakujący może otrzymać modyfikator do spornego testu zwarcia, który został wymieniony w opisie konkretnej broni jak również wykorzystać go przy próbach odepchnięcia przeciwnika.

#### Parowanie

Broń została zaprojektowana tak, aby można było dzięki niej łatwiej parować ciosy adwersarzy. Postać otrzymuje modyfikator podany przy opisie konkretnej broni do wszystkich testów parowania, które nią wykonuje. Poza tym parowanie taką bronią wymaga poświecenia akcji dodatkowej, miast akcji zwykłej.

#### Przebicie

Broń została zaprojektowana tak, aby niwelować redukcję, którą powoduje noszony przez ofiarę ataku pancerz. Przy ataku niwelowana jest odpowiednia wartość pancerza. Jeżeli postać ma mniejszą wartość pancerza, niż wynosi wartość przebicia, to broń nie zadaje dodatkowych obrażeń. 

#### Raniąca

Rany zadawane przez broń są większe o +1, w stosunku do innych broni zadających te same obrażenia. Oznacza to, że jeżeli postać zada bronią obrażenia, które normalnie powodowałyby ranę, to ta rana będzie o 1 większa. Minimalna rana jaką można spowodować tą bronią wynosi 2. 

#### Rozbrajanie

Używając broni można łatwiej rozbroić przeciwnika. Postać otrzymuje modyfikator podany przy opisie konkretnej broni do wszystkich prób rozbrojenia przeciwnika nią wykonywanych. 

#### Rzut

Broń nadaje się do miotania. Postać może zaatakować cele w zasięgu udźwig razy modyfikator podanym przy opisie konkretnej broni. Test trafienia: władania - rzucanie. 

#### Siła

Cecha dotyczy tylko broni dystansowej. Przy tej cesze wskazano jaka jest minimalna "siła" postaci potrzeba do wykorzystania danej broni. Za każdy brakujący postaci 1 punkt siły otrzymuje ona karę -10 do testu trafienia daną bronią. Wartość o połowę wyższa od wskazanej przy tej cesze (wskazana po ukośniku) jest maksymalną jaka ma przełożenie na obrażenia, więc postacie o wyższym atrybucie nie wykorzystają go do zadania wyższych obrażeń.  

#### Słabe

Cecha sprawia, że broń zadaje tylko połowę obrażeń, które normalnie wynikałyby z wyniku testu obrażeń (kostki oraz stopień siły). 

#### Specjalne

Broń posiada jakąś specjalną cechę, której wyjaśnienie pojawia się w opisie konkretnej broni/tarczy. 

#### Strzelecka

Jest to broń dystansowa, którą można razić przeciwników w zasięgu wskazanym przy tej cesze. Broń jest nieskuteczna ponad wskazany zasięg. Postać ponosi odpowiednie kary za atak dystansowy -1 do testu trafienia za każde 2 metrów oddalenia celu ataku (1 m, kara 0; 2 m kara -1; 6 m kara -3; 10 m kara -5 etc.). Broń dystansową trzeba ładować za pomocą pocisków, a czas załadunku został podany przy tej cesze.

#### Szarża

Jeżeli postać zaszarżuje na przeciwnika, to w przypadku trafienia zada podwójne obrażenia. Podwójne obrażenia otrzyma również postać, która zaszarżuje na postać mającą tę broń, która dokonała przygotowania ataku i trafi szarżującego.

#### Trafienie {#header-bronie-trafienie}

Ataki daną bronią są bardzo precyzyjne, więc łatwiej jest trafić nią przeciwnika albo są bardzo nieprecyzyjne, dlatego trudniej coś trafić. Przy opisie tej cechy wskazano jaki modyfikator do trafienia zapewnia broń. 

#### Walka wręcz {#header-bronie-walka-wrecz}

Broń została zaprojektowana tak, że test trafienia wykonuje się testem umiejętności walki wręcz.

#### Zabójcza

Trafienie krytyczne bronią powoduje zwiększenie mnożnika zadanych obrażeń o 1. W efekcie minimalne trafienie krytyczne bronią z taką cechą zadaje obrażenia 3x większe.

#### Broń drzewcowa {#header-bronie-bron-drzewcowa}

Jest to bardzo rozwlekła kategoria do której należą wszystkie halabardy, kopie, piki, włócznie, etc.. Ogólnie do tej kategorii zalicza się wszelkie bronie mające długi trzonek i kończące się ostrzem, bądź obuchem. Na wagę tych broni ma wpływ przede wszystkim drewniany trzonek, chociaż większość broni zadaje obrażenia swym metalowym zwieńczeniem. Test władania - broń drzewcowa.

[Broń drzewcowa]
| Nazwa            | KO   | SO  | Pan.  | Waga   | Cena | Cechy |
| ---------------- | ---- | --- | ----- | ------ | ---- | :---- |
| Cep bojowy       | 1k8  | 1/2 | 20    | 4 kg   |  200 | Specjalne - Zasięg 3 m |
| Drzewo           | 1k12 | 1/2 | 20    | 6 kg   |  580 | Biegłość: Kopia; Specjalne - Broń kawaleryjska, Zasięg 5 m; Szarża |
| Gizarma          | 2k6  | 1/2 | 30/20 | 5,5 kg | 1500 | Biegłość: Broń długa; Specjalne - Przewracanie i Zasięg 3 m; Szarża |
| Glewia           | 2k6  | 1/2 | 30/20 | 5 kg   | 1200 | Biegłość: Broń długa; Specjalne - Przewracanie i Zasięg 3 m |
| Halabarda        | 2k8  | 1/2 | 30/20 | 6 kg   | 2000 | Biegłość: Broń długa; Specjalne - Dualna, Przewracanie i Zasięg 3 m; Szarża |
| Kopia            | 1k12 | 1/2 | 20    | 4 kg   |  400 | Biegłość: Kopia; Specjalne - Broń kawaleryjska, Zasięg 3 m; Szarża |
| Kopia, długa     | 1k12 | 1/2 | 20    | 5 kg   |  450 | Biegłość: Kopia; Specjalne - Broń kawaleryjska, Zasięg 4 m; Szarża |
| Kopia turniejowa | 1k10 | 1/2 | 20    | 4 kg   |  420 | Biegłość: Kopia; Odrzut +5; Specjalne - Broń kawaleryjska, Zasięg 3 m; Szarża |
| Kostur           | 1k6  | 1/8 | 20    | 1,5 kg |   65 | Parowanie +5 |
| Oszczep          | 1k6  | 1/4 | 30/20 | 1,5 kg |  355 | Rzut x5 |
| Pika             | 1k10 | 1/2 | 30/20 | 5,5 kg |  800 | Biegłość: Pika; Specjalne - Zasięg 5 m; Szarża |
| Pika długa       | 1k10 | 1/2 | 30/20 | 7 kg   |  850 | Biegłość: Pika; Specjalne - Zasięg 6 m; Szarża |
| Włócznia         | 1k10 | 1/2 | 30/20 | 3,5 kg |  730 | Rzut x3; Specjalne - Zasięg 3 m; Szarża |
| Włócznia, długa  | 1k10 | 1/2 | 30/20 | 4,5 kg |  770 | Rzut x2; Specjalne - Zasięg 4 m; Szarża |
| Włócznia, krótka | 1k10 | 1/2 | 30/20 | 2,5 kg |  710 | Rzut x4; Specjalne - Zasięg 2 metrów; Szarża |
{.wide-table}

#### Broń obuchowa

Do tej kategorii należą młoty bojowe, a także buzdygany, kafary, kropacze, maczugi i podobne do bronie zadające obrażenia dzięki umieszczonej na końcu trzonka głowicy lub mające rozszerzenie na końcu trzonka. Test władania - broń obuchowa.

[Broń obuchowa]
| Nazwa                    | KO   | SO  | Pan.  | Waga   | Cena | Cechy |
| ------------------------ | ---- | --- | ----- | ------ | ---- | :---- |
| Buława                   | 1k10 | 1/2 | 30/20 | 2 kg   |  740 | - |
| Buzdygan                 | 1k12 | 1/2 | 30/20 | 3 kg   | 1500 | Odrzut +5 |
| Kafar                    | 2k10 | 1   | 30/20 | 5 kg   | 2010 | Biegłość: Wielki młot; Odrzut +15 |
| Kij                      | 1k4  | 1/8 | 20    | 1 kg   |   45 | Parowanie |
| Kijek                    | 1k4  | 1/8 | 10    | 1 kg   |    - | Parowanie; Słabe |
| Kiścień                  | 1k12 | 1/2 | 30/20 | 2,5 kg | 1040 | Biegłość: Kiścień; Specjalne - Zasięg 2 m |
| Krasnoludzki kafar       | 2k12 | 1   | 30/20 | 5 kg   | 2510 | Biegłość: Krasnoludzki młot i Wielki młot; Odrzut +15 |
| Krasnoludzki młot bojowy | 2k6  | 1/2 | 30/20 | 2,5 kg | 1590 | Biegłość: Krasnoludzki młot |
| Kropacz (Morgenstern)    | 2k6  | 1   | 20    | 4 kg   |  400 | Odrzut +10 |
| Maczuga                  | 1k10 | 1/2 | 20    | 2 kg   |   60 | - |
| Młot bojowy              | 1k12 | 1/2 | 30/20 | 2,5 kg | 1140 | - |
| Pałka                    | 1k6  | 1/8 | 20    | 1 kg   |   70 | Parowanie, Specjalne - Zwarcie |
| Wielki młot              | 2k8  | 1   | 30/20 | 4 kg   | 1700 | Biegłość: Wielki młot; Odrzut +10 |
{.wide-table}

#### Kusza

To kategoria broni strzeleckich. Wszystkie bronie strzeleckie będące kuszami lub będące do nich podobne mieszczą się w tej kategorii. Test władania - kusze.

[Kusze]
| Nazwa              | KO        | SO | Pan. | Waga   | Cena  | Cechy |
| ------------------ | --------- | -- | ---- | ------ | ----- | :---- |
| Arbalet            | pocisk    | -  | 10   | 2,5 kg |  3850 | Dodatkowe obrażenia: +10; Specjalne - Kule: Strzelecka: 150 m, 2 akcje cało-rundowe |
| Kusza krasnoludzka | 2x pocisk | -  | 10   | 4 kg   | 10160 | Dodatkowe obrażenia: +30; Przebicie 20; Strzelecka: 240 m, 4 akcje cało-rundowe |
| Kusza, ciężka      | 2x pocisk | -  | 10   | 4 kg   |  5660 | Dodatkowe obrażenia: +20; Przebicie 20; Strzelecka: 240 m, 4 akcje cało-rundowe |
| Kusza, lekka       | pocisk    | -  | 10   | 2,5 kg |  4100 | Dodatkowe obrażenia: +10; Przebicie 10; Strzelecka: 150 m, 2 akcje cało-rundowe |
| Naręczna kusza     | pocisk    | -  | 10   | 0,5 kg |  5050 | Dodatkowe obrażenia: +6; Przebicie 5; Specjalne - Poręczna; Strzelecka: 45 m, akcja cało-rundowa |
| Skorpion           | 2x pocisk | -  | 10   | 1 kg   | 10500 | Dodatkowe obrażenia: +50; Przebicie 20; Specjalne - Stabilizator; Strzelecka: 400 m, 10 akcji cało-rundowych |
{.wide-table}

#### Łuk

Kategoria obejmuje wszystkie łuki niezależnie od ich wielkości. Test władania - łuki.

Z łuków należy korzystać przynajmniej oburęcznie, z uwagi na ich konstrukcję. Można miast ręki użyć nogi lub ogona do naprężenia, ale takie użycie wiąże się z karą -20 do trafienia. Poza tym na łuki nie działa zasada "ciężkiej broni" i nie zapewniają one dodatkowych premii za korzystanie z nich oburęcznie. Amunicja do łuków krótkich nazywa się "strzałami krótkimi", a do długich łuków "strzałami długimi" - biegłość warunkuje jaki jest to łuk. KO dla łuków wynikają z KO amunicji. Poza tym łuki nie nadają się na bezpośrednie zadawanie obrażeń, gdyż łatwo się niszczą. Broń ta ma pancerz zmniejszony o połowę.

[Łuki]
| Nazwa                      | KO        | SO  | Pan. | Waga   | Cena  | Cechy |
| -------------------------- | --------- | --- | ---- | ------ | ----- | :---- |
| Angularny łuk długi        | pocisk    | 1/2 | 10   | 2,5 kg |  2850 | Biegłość: Łuk długi; Siła 14/21; Strzelecka: 240 m, akcja zwykła |
| Angularny łuk              | pocisk    | 1/4 | 10   | 1,5 kg |  1800 | Biegłość: Łuk krótki; Siła 14/21; Strzelecka: 100 m, akcja zwykła |
| Elficki łuk długi          | 2x pocisk | 1   | 10   | 3 kg   | 10300 | Biegłość: Elficki łuk i Łuk długi; Siła 12/18; Strzelecka: 300 m, akcja zwykła; Trafienie +5 (tylko z biegłością) |
| Elficki łuk krótki         | 2x pocisk | 1/2 | 10   | 1,5 kg |  7650 | Biegłość: Elficki łuk i Łuk krótki; Siła 12/18; Strzelecka: 200 m, akcja zwykła; Trafienie +5 (tylko z biegłością) |
| Elidioński łuk kompozytowy | 2x pocisk | 1   | 10   | 1,5 kg |  2340 | Biegłość: Łuk długi; Siła 16/24; Strzelecka: 260 m, akcja zwykła |
| Elidioński łuk             | 2x pocisk | 1/2 | 10   | 3 kg   |  4920 | Biegłość: Łuk długi; Siła 16/24; Strzelecka: 260 m, akcja zwykła |
| Jethryjski łuk             | pocisk    | 1/2 | 10   | 1 kg   |  2300 | Biegłość: Łuk krótki; Dodatkowe obrażenia: 1k12; Siła 8/12; Strzelecka: 260 m, akcja zwykła |
| Łuk długi                  | 2x pocisk | 1/2 | 10   | 2 kg   |  1580 | Biegłość: Łuk długi; Siła 12/18; Strzelecka: 260 m, akcja zwykła |
| Łuk lekki                  | pocisk    | 1/4 | 10   | 0,5 kg |   720 | Biegłość: Łuk krótki; Siła 6/9; Strzelecka: 80 m, akcja zwykła |
| Łuk prosty                 | pocisk    | 1/4 | 10   | 1 kg   |  1040 | Biegłość: Łuk krótki; Siła 12/18; Strzelecka: 120 m, akcja zwykła |
| Refleksyjny długi          | 2x pocisk | 1/2 | 10   | 2,5 kg |  3900 | Biegłość: Łuk długi i Łuk refleksyjny; Siła 18/27; Strzelecka: 200 m, akcja zwykła |
| Refleksyjny krótki         | pocisk    | 1/4 | 10   | 1,5 kg |  2340 | Biegłość: Łuk krótki i Łuk refleksyjny; Siła 18/27; Strzelecka: 100 m, akcja zwykła |
{.wide-table}

#### Miecz

Do tej kategorii należą wszystkie bronie obosieczne o prostej głowni, których długość jest większa jak 50 cm. Test władania - miecze.

[Miecze]
| Nazwa                     | KO   | SO  | Pan. | Waga   | Cena | Cechy |
| ------------------------- | ---- | --- | ---- | ------ | ---- | :---- |
| Apricyjski miecz          | 1k10 | 1/2 | 30   | 1,5 kg | 2000 | Biegłość: Miecz długi; Parowanie; Raniąca; Zabójcza |
| Bękart imperialny         | 1k12 | 1/2 | 30   | 2 kg   | 2250 | Biegłość: Miecz długi; Parowanie; Przebicie 5; Raniąca |
| Elficki króciak           | 1k10 | 1/2 | 30   | 0,5 kg | 2250 | Biegłość: Elficki miecz i Miecz krótki; Lekka; Raniąca; Trafienie +5 (tylko z biegłością) |
| Elficki miecz długi       | 1k12 | 1/2 | 30   | 1 kg   | 3000 | Biegłość: Elficki miecz i Miecz długi; Przebicie 5; Raniąca; Trafienie +5 (tylko z biegłością) |
| Gladius imperialny        | 1k10 | 1/2 | 30   | 1 kg   | 1450 | Lekka; Parowanie +5 |
| Koncerz                   | 2k6  | 1/2 | 30   | 1,5 kg | 2250 | Biegłość: Miecz długi; Przebicie 5; Raniąca; Specjalne - Zasięg 2 m |
| Miecz długi               | 1k10 | 1/2 | 30   | 1,5 kg | 1800 | Parowanie; Raniąca |
| Olbrzym imperialny        | 2k12 | 1   | 30   | 5 kg   | 6000 | Biegłość: Miecz wielki; Niszcząca (60); Przebicie 10; Raniąca; Specjalne - Zasięg 2 m |
| Podcinacz krasnoludzki    | 1k10 | 1/2 | 30   | 1 kg   | 1750 | Biegłość: Miecz krótki; Lekka; Parowanie; Raniąca |
| Scythrion                 | 2k10 | 1   | 30   | 3,5 kg | 4000 | Biegłość: Miecz wielki; Przebicie 10; Raniąca; Specjalne - Zasięg 2 m |
| Siegvaardzki miecz krótki | 1k10 | 1/2 | 30   | 1 kg   | 1400 | Lekka; Parowanie |
| Spatha espagryjska        | 1k10 | 1/2 | 30   | 1,5 kg | 2300 | Biegłość: Miecz długi; Dodatkowe obrażenia: 1k10; Parowanie; Raniąca; Rozbrojenie +5 |
| Żelaźniak orkowy          | 2k12 | 1   | 30   | 5 kg   | 5100 | Biegłość: Miecz wielki; Niszcząca (60); Przebicie 10; Raniąca; Specjalne - Zasięg 2 m; Szarża |
{.wide-table}

#### Szabla

Kategoria broni białej o jednosiecznej klindze, której długość jest większa jak 50 cm. Do tej kategorii zaliczamy również broń szermierczą. Test władania - szable.

[Szable]
| Nazwa              | KO   | SO  | Pan. | Waga   | Cena | Cechy |
| ------------------ | ---- | --- | ---- | ------ | ---- | :---- |
| Bułat              | 1k10 | 1/2 | 30   | 1,5 kg | 2200 | Raniąca |
| Bułat jafardzki    | 1k12 | 1/2 | 30   | 2 kg   | 2650 | Raniąca; Zabójcza |
| Kopis imperialny   | 1k6  | 1/4 | 30   | 0,5 kg | 1000 | Lekka; Zabójcza |
| Pałasz elidioński  | 1k8  | 1/2 | 30   | 1 kg   | 1550 | Szarża; Trafienie +5 |
| Rapier             | 1k8  | 1/2 | 30   | 1 kg   | 2150 | Biegłość: Broń szermiercza; Parowanie; Raniąca; Rozbrojenie +5 (tylko z biegłością); Specjalne - Jednoręczna; Trafienie +5 (tylko z biegłością); Zabójcza |
| Szabla espagryjska | 1k10 | 1/2 | 30   | 1 kg   | 2250 | Biegłość: Szabla; Parowanie; Raniąca; Specjalne - Jednoręczna; Trafienie +5 (tylko z biegłością) |
| Szabla sarmatyjska | 1k12 | 1/2 | 30   | 1 kg   | 3200 | Biegłość: Szabla; Parowanie; Raniąca; Specjalne - Jednoręczna; Trafienie +5 (tylko z biegłością); Zabójcza |
| Szpada             | 1k8  | 1/2 | 30   | 0,5 kg | 1950 | Biegłość: Broń szermiercza; Raniąca; Specjalne - Jednoręczna; Trafienie +5 (tylko z biegłością); Zabójcza |
{.wide-table}

#### Sztylet

Noże, sztylety, małe maczety i broń podobna. Sztylet nie powinien mieć więcej jak 50 cm, gdyż wtedy staje się mieczem.

[Sztylety]
| Nazwa             | KO  | SO  | Pan. | Waga | Cena | Cechy |
| ----------------- | --- | --- | ---- | ---- | ---- | :---- |
| Drowi sztylet     | 1k8 | 1/8 | 30   | -    |  900 | Biegłość: Sztylet; Lekka; Zabójcza |
| Mizerykordia      | 1k6 | 1/8 | 30   | -    | 1050 | Dodatkowe obrażenia +2k6; Lekka; Zabójcza |
| Nacinacz walloski | 1k8 | 1/8 | 30   | -    |  750 | Biegłość: Sztylet; Dodatkowe obrażenia +1k8; Lekka |
| Sai               | 1k6 | 1/8 | 30   | -    |  550 | Biegłość: Sai; Lekka; Rozbrajanie +5 (tylko z biegłością); Rzut x4 |
| Sztylet           | 1k6 | 1/8 | 30   | -    |  350 | Lekka; Rzut x4 |
| Tulich            | 1k8 | 1/8 | 30   | -    |  450 | Lekka; Rzut x4 |
{.wide-table}

#### Tarcza {#header-bronie-tarcza}

Tarcze są rodzajem przedmiotów ochronnych. W przeciwieństwie do zbrój nie chronią one działa w sposób bierny, lecz wymagają czynnego użycia. Osoba korzystająca z tarczy może zarówno parować nią ciosy, jak też uderzać za jej pomocą. Większość tarcz została zaprojektowana raczej do czynności pierwszych z wymienionych i dlatego cechy przypisane tarczom zapewniają dodatkowe modyfikatory związane z parowaniem. Test władania - tarcze.

Parowanie ataków tarczą zawsze odbija się na jej solidności. Nie trzeba liczyć wszystkich pochłoniętych przez tarczę punktów obrażeń (uszkodzeń), ale trzeba pamiętać, że wyjątkowo potężne ataki, gdy zostaną sparowane tarczą mogą w przypadku gorszych konstrukcji spowodować jej zniszczenie lub obniżenie jakości. 

[Tarcze]
| Nazwa                     | KO  | SO  | Pan. | Waga   | Cena | Cechy |
| ------------------------- | --- | --- | ---- | ------ | ---- | :---- |
| Pawęż                     | 1k4 | 1/4 | 20   | 8 kg   |  700 | Osłona 40; Specjalne - Ochrona |
| Puklerz stalowy           | 1k4 | 1/8 | 40   | 2 kg   | 3150 | Biegłość: Puklerz; Osłona 10; Parowanie +10; Specjalne - Poręczna |
| Puklerz żelazny           | 1k4 | 1/8 | 30   | 2 kg   | 2100 | Biegłość: Puklerz; Osłona 10; Parowanie +10; Specjalne - Poręczna |
| Tarcza drewniana, średnia | 1k4 | 1/4 | 20   | 3 kg   |  330 | Osłona 20; Parowanie +15 |
| Tarcza drewniana, wielka  | 1k4 | 1/2 | 20   | 4 kg   |  400 | Osłona 30; Parowanie +20 |
| Tarcza okuta, średnia     | 1k4 | 1/4 | 30   | 4,5 kg | 1730 | Osłona 20; Parowanie +15 |
| Tarcza okuta, wielka      | 1k4 | 1/2 | 30   | 6 kg   | 2150 | Osłona 30; Parowanie +20 |
{.wide-table}

#### Topór

Kategoria broni posiadających trzonek i głowicę, dzięki której można zadawać obrażenia sieczne. Test władania - topory.

[Topory]
| Nazwa                        | KO   | SO  | Pan.  | Waga   | Cena | Cechy |
| ---------------------------- | ---- | --- | ----- | ------ | ---- | :---- |
| Berdysz                      | 2k8  | 1   | 30/20 | 4,5 kg | 2070 | Biegłość: Wielki topór; Niszczenie (60); Przebicie 10; Specjalne - Zasięg  2 m |
| Krasnoludzki półtorak        | 1k12 | 1/2 | 30/20 | 2,5 kg | 1260 | Biegłość: Krasnoludzki topór i Topór bojowy; Niszczenie (60); Przebicie 5 |
| Krasnoludzki topór bojowy    | 1k10 | 1/2 | 30/20 | 2 kg   | 1150 | Biegłość: Krasnoludzki topór i Topór bojowy; Niszczenie (60); Przebicie 5 |
| Krasnoludzki topór dwuręczny | 2k6  | 1/2 | 30/20 | 3 kg   | 1920 | Biegłość: Krasnoludzki topór i Wielki topór; Niszczenie (60); Przebicie 10; Specjalne - Szpikulec i Zasięg 2 m |
| Nadziak                      | 1k8  | 1/2 | 30/20 | 1,5 kg | 1220 | Przebicie 10; Raniąca |
| Nadziak, ciężki              | 1k10 | 1/2 | 30/20 | 2,5 kg | 1790 | Przebicie 10; Raniąca; Zabójcza |
| Nadziak, lekki               | 1k6  | 1/4 | 30/20 | 1 kg   |  865 | Lekka; Przebicie 10 |
| Ścinacz rimtalski            | 2k6  | 1   | 30/20 | 4 kg   | 1670 | Biegłość: Wielki topór; Dodatkowe obrażenia: 1k6; Niszczenie (60); Zabójcza |
| Toporek                      | 1k6  | 1/4 | 30/20 | 1 kg   |  715 | Lekka; Rzut x2 |
| Topór                        | 1k8  | 1/4 | 30/20 | 1,5 kg |  720 | Rzut x2 |
| Topór bojowy                 | 1k10 | 1/2 | 30/20 | 2 kg   |  890 | Biegłość: Topór bojowy; Niszczenie (60) |
| Topór dwuręczny              | 1k12 | 1/2 | 30/20 | 3 kg   | 1260 | Biegłość: Wielki topór; Niszczenie (60) |
{.wide-table}

#### Varia

Poniższa kategoria dotyczy wszystkich broni, które nie należą do żadnej z powyższych kategorii. Test władania - różnie, jeżeli nie napisano "Walka Wręcz", to patrz "Władanie".

Wśród różnych broni znajdują się m. in. proce. Proce są bronią strzelecką, a amunicja, którą należy je ładować nazywa się "kulami do procy". Improwizowane kule do procy można łatwo znaleźć, bo są to po prostu kamienie. Poza tym znajdują się w tej kategorii dmuchawki, których amunicją są strzałki, a które z uwagi na swą konstrukcję mają pancerz zmniejszony o połowę. 

[Varia]
| Nazwa               | KO        | SO  | Pan. | Waga    | Cena | Cechy |
| ------------------- | --------- | --- | ---- | ------- | ---- | :---- |
| Bicz                | 1k4       | 1/8 |  8   | 0,5 kg  |  290 | Biegłość: Bicz; Rozbrajanie +5; Słabe; Specjalne - Jednoręczna, Skórowa, Unieruchomienie i Zasięg 3 m; Władanie: Rzucanie |
| Bolas               | -         | -   |  8   | 0,5 kg  |  340 | Biegłość: Bolas; Rzut x3; Specjalne - Skórowa i Unieruchomienie; Test trafienia - władanie: rzucanie |
| Chłoszcz orkowy     | 1k6       | 1/4 |  8   | 2 kg    |  400 | Biegłość: Chłoszcz orkowy; Lekka; Rozbrajanie +5; Słabe; Specjalne - Skórowa |
| Czakram             | 1k4       | 1/8 | 30   | 0,5 kg  |  900 | Biegłość: Broń wieloostrzowa; Rzut x3; Specjalne - Rykoszet (tylko z biegłością); Test trafienia - władanie: rzucanie |
| Dmuchawka           | -         | -   | 10   | 0,5 kg  |  230 | Biegłość: Dmuchawka; Specjalne - Kij; Strzelecka 20 m, akcja zwykła; Władanie: Kusza |
| Dmuchawka zasięgowa | -         | -   | 10   | 1 kg    |  230 | Biegłość: Dmuchawka; Specjalne - Pałka; Strzelecka 50 m, akcja zwykła; Władanie: Kusza |
| Drowi poganiacz     | 1k8       | 1/8 |  8   | 0,5 kg  |  840 | Biegłość: Bicz; Rozbrajanie +5; Słabe; Specjalne - Jednoręczna, Skórowa,  Unieruchomienie i Zasięg 3 m; Władanie: Rzucanie |
| Garota              | -         | -   |  8   | 0,5 kg  |  240 | Specjalne - Duszenie i Sznurowa; Walka wręcz |
| Jastrzębiec         | 1k6       | 1/8 | 30   | 0,5 kg  | 1200 | Biegłość: Broń wieloostrzowa; Rzut x3; Specjalne - Rykoszet (tylko z biegłością); Test trafienia - władanie: rzucanie |
| Jorowy cicho-sza    | -         | -   | 10   | 0,5 kg  |  930 | Biegłość: Dmuchawka; Specjalne - Kij;  Strzelecka 20 m, akcja dodatkowa; Władanie: Kusza |  
| Jury                | 1k8       | 1/8 | 30   | 0,5 kg  |  750 | Biegłość: Jury; Lekka; Specjalne - Walka dwiema broniami; Walka wręcz |
| Kamień              | 1k4       | 1/8 | 15   | -       |    - | Lekkie; Rzut x4; Słabe; Walka wręcz |
| Kastet              | 1k4       | 1/8 | 30   | 0,25 kg |  350 | Lekkie; Walka wręcz |
| Kastet nabijany     | 1k6       | 1/8 | 30   | 0,25 kg |  400 | Lekkie; Walka wręcz |
| Kolce               | 1k6       | 1/8 | 30   | 0,25 kg |  350 | Lekka; Specjalne - Dodatek |
| Lasso               | -         | -   |  4   | 1 kg    |  310 | Biegłość: Lasso; Specjalne - Sznurowa, Unieruchomienie i Zasięg 6 m |
| Proca               | pocisk    | 1/4 |  8   | 0,5 kg  |   90 | Biegłość: Proca; Specjalne - Jednoręczna i Skórowa; Strzelecka: Udźwig x5, akcja zwykła; Władanie: Rzucanie |
| Proca jaszczurza    | 2x pocisk | 1/2 |  8   | 1 kg    |  210 | Biegłość: Proca; Specjalne - Jednoręczna i Skórowa; Strzelecka: Udźwig x5, akcja zwykła; Władanie: Rzucanie |
| Proca, zasięgowa    | pocisk    | 1/4 |  8   | 1 kg    |  160 | Biegłość: Proca; Specjalne - Jednoręczna i Skórowa; Strzelecka: Udźwig x6, akcja zwykła; Władanie: Rzucanie |
| Shuriken            | 1k6       | 1/8 | 30   | -       |  850 | Biegłość: Broń wieloostrzowa; Rzut x4; Specjalne - Rzut; Test trafienia - władanie: rzucanie |
| Sieć                | -         | -   |  4   | 1 kg    |  680 | Biegłość: Sieć; Rzut x2; Specjalne - Sznurowa i Unieruchomienie; Trafienie - władanie: rzucanie |
| Uderzenie bez broni | 1k4       | 1/8 |  -   | -       |    - | Lekka; Słabe; Walka wręcz |
{.wide-table}

#### Amunicja

Amunicją są pociski do broni strzeleckich. Odłączają się one od broni i za pomocą jej siły lub pod jej wpływem nabierają odpowiedniej mocy, aby razić cel ataku. Bronie strzeleckie nie posiadają KO (Kostek obrażeń), gdyż przy ataku za ich pomocą należy skorzystać z KO zapewnianych przez amunicję. Jeżeli broń strzelecka ma wskazane w KO "2x pocisk" to znaczy, że broń podwaja wskazane kostki obrażeń przy ataku. Wiele pocisków ma cechę "przebicie". Jeżeli również broń ma tę cechę, to się one sumują. Tak samo jest w przypadku cechy "dodatkowe obrażenia". 

Gdy amunicją zadaje się obrażenia, to liczy się pancerz grotu, a gdy przyjmuje, to pancerz drewna. Amunicja nie jest stworzona do blokowania obrażeń, dlatego jej pancerz jest cztery razy niższy. 

[Amunicja]
| Nazwa                               | KO   | SO | Pan. | Waga   | Cena | Cechy |
| ----------------------------------- | ---- | -- | ---- | ------ | ---- | :---- |
| Bełt                                | 1k8  | -  | 30/5 | 2 kg   |  500 | Przebicie 5 |
| Bełt gwiżdżący                      | 1k8  | -  | 30/5 | 2 kg   |  600 | Słabe; Specjalne - Głośne |
| Bełt krasnoludzki                   | 2k6  | -  | 30/5 | 2 kg   |  810 | Przebicie 5; Raniąca |
| Bełt przebijający                   | 1k12 | -  | 30/5 | 2 kg   |  900 | Przebicie 10 |
| Bełt taranujący                     | 1k10 | -  | 30/5 | 2 kg   |  710 | Słabe; Specjalne - Obalenie |
| Bełty z zadziorami                  | 1k8  | -  | 30/5 | 2 kg   |  950 | Dodatkowe obrażenia: 1k8; Raniąca; Specjalne - Zadziory |
| Kule kamienne                       | 1k4  | -  | 15   | 0,5 kg |   50 | - |
| Kule żelazne                        | 1k4  | -  | 30   | 0,5 kg |  350 | - |
| Strzała długa                       | 1k8  | -  | 30/5 | 2 kg   |  450 | - |
| Strzała długa drowia                | 2k6  | -  | 30/5 | 2 kg   | 1000 | Raniąca; Zabójcza |
| Strzała długa gwiżdżąca             | 1k8  | -  | 30/5 | 2 kg   |  600 | Słabe; Specjalne - Głośne |
| Strzała długa przebijająca          | 1k12 | -  | 30/5 | 2 kg   |  670 | Przebicie 10 |
| Strzała długa sylvańska             | 1k12 | -  | 30/5 | 2 kg   | 1000 | Dodatkowe obrażenia 1k12; Raniąca |
| Strzała długa z krychym grotem      | 1k8  | -  | 30/5 | 2 kg   |  910 | Specjalne - Paskudne rany |
| Strzała długa z zadziorami          | 1k12 | -  | 30/5 | 2 kg   |  860 | Dodatkowe obrażenia: 1k12; Raniąca; Specjalne - Zadziory |
| Strzała krótka                      | 1k6  | -  | 30/5 | 1,5 kg |  380 | - |
| Strzała krótka gwiżdżąca            | 1k6  | -  | 30/5 | 1,5 kg |  430 | Słabe; Specjalne - Głośne |
| Strzała krótka przebijająca         | 1k8  | -  | 30/5 | 1,5 kg |  550 | Przebicie 10 |
| Strzała krótka z drowimi zadziorami | 1k10 | -  | 30/5 | 1,5 kg |  740 | Dodatkowe obrażenia: 1k12; Raniąca; Specjalne - Zadziory |
| Strzała krótka z zadziorami         | 1k8  | -  | 30/5 | 1,5 kg |  600 | Dodatkowe obrażenia: 1k8; Raniąca; Specjalne - Zadziory |
| Strzałka                            | 1k2  | -  | 15/5 | 0,1 kg |  120 | - |
| Strzałka nubijska                   | 1k4  | -  | 15/5 | 0,1 kg |  180 | - |
{.wide-table}

^1^ Cena i waga dotyczą 10 sztuk amunicji. {.table-footnotes}