### 10.3 Ubrania i stroje

Wyruszając na wyprawę, chociażby na rynek swojego miasta, najlepiej jest odziać się odpowiednio, a w najgorszym razie założyć cokolwiek. Ubrania i stroje różnią się w zależności od regionów Sorii, czy społeczności zamieszkujących dane okolice. Haft elficki różni się od sarmickiego, a na północy preferuje się cieplejsze stroje, gdy na południu dominują przewiewne wdzianka. Centrum modowym Sorii jest Dorien, czyli stolica Imperium. Nie ma się czemu dziwić, gdyż jest to największe miasto w tej części świata, a co za tym idzie wyznacza ono standardy ubioru dla śmietanki wszystkich okolicznych państw. 

Zwykle ubogie osoby mają przez większość swego życia jedne odzienie, a majętni mogą mieć całe garderoby ubrań. Ogólnie trzeba zauważyć, że ubrania, gdy się zniszczą raczej się naprawia, a nie wymienia na nowe. Dzieje się tak głównie z powodów ekonomicznych, gdyż jest to tańsze, a poza tym z uwagi na powszechność brzydoty w świecie raczej mało kto jest na tyle wysmakowany, aby oburzać się lub naśmiewać z powodu dobrze zacerowanego płaszcza lub naprawionych butów. Z drugiej strony naprawy strojów są dość proste i fachowiec na pewno sprawi, że nie będzie można odnaleźć uszkodzonego miejsca.

Ubrania służą nie tylko do tego, aby ukrywać swą nagość, ale również do tego, aby nie odczuwać skutków negatywnej pogody, a przede wszystkim zimna. W opisie danych strojów opisano jaki zapewniają modyfikator do odporności na chłód przez informację. Jeżeli nie ma informacji o odporności na chłód zapewnianej przez strój, to należy przyjąć, że jeżeli postać ma kompletne ubranie (buty, spodnie, okrycie torsu) to otrzymuje premię +4 do odporności na chłód lub +8, gdy większa cześć stroju jest z wełny, futer lub skóry, a gdy ubranie jest w większości zrobione z jedwabiu lub lnu to zapewnia premię +4 do odporności na gorąco.

Jakość ubrań przekłada się na ich wygląd i solidność. Im ubranie jest lepszej jakości, tym mniejsza jest szansa, że się popsuje, a poza tym zawsze jest wyznacznikiem statusu danej osoby. Lepszej jakości ubrania zawsze są lepiej ozdobione i staranniej wykonane. Większość osób nosi tkaniny w takich kolorach, w jakich występują naturalnie, gdyż barwniki mają swoje ceny. To zwykle kolor ubrania jest w pierwszej kolejności tym, co informuje postacie z kim mają do czynienia. Ubrania lepszej jakości mogą być w kolorystyce odpowiednio tańszych strojów.

[Stosunek jakości do ceny ubrań]
| Jakość      | Wartość | Zwykle noszona przez...   | Kolory |
| ----------- | ------- | ------------------------- | :----- |
| Mistrzowska | x2      | Arystokracja              | Karmazynowy i purpurowy |
| Dobra       | x1,5    | Szlachta i patrycjat      | Granatowy i szkarłatny |
| Zwykła      | -       | Mieszczanie, wolni chłopi | Biały, błękitny, bordowy, brązowy, czarny, czerwony, niebieski, szary, zielony i żółty |
| Kiepska     | 0,75    | Biedota, chłopstwo        | Wyblakłe kolory |
| Fatalna     | 0,5     | Nędznicy, żebracy         | Szarość ukryta pod brudem |

Materiały z których zrobione są ubrania zależą od regionu. Ogólnie krawcy szyją ubrania na zamówienie, więc aby dostać odpowiednią szatę należy trochę za nią poczekać. Poniżej przedstawiono podstawowe materiały z których szyje się ubrania i tworzy materiałowe wykończenia. Wartość dotyczy tutaj typowego egzemplarza skóry, futra czy tkaniny. Egzemplarze lepszej jakości są odpowiednio droższe (do dwukrotności podanej wartości), a egzemplarze zniszczone czasem mogą być nawet o połowę tańsze. Niska jakość tkanin zwykle jest wykorzystywana jako szmaty lub pali się nimi, gdyż tych materiałów raczej się nie odzyskuje, gdy już raz się zniszczą. 

[Skóry i futra]
| Nazwa      | Wartość^1^ |
| ---------- | ---------- |
| Gronostaj  | 2200       |
| Jeleń      | 1000       |
| Koń        |  800       |
| Kuna       |  200       |
| Lampart    | 5000       |
| Lew        | 6000       |
| Lis biały  | 4000       |
| Lis rudy   | 3600       |
| Niedźwiedź | 1100       |
| Norka      | 2000       |
| Owca       | 1600       |
| Sobol      | 4200       |
| Świnia     |  400       |
| Wilk       | 2000       |

^1^ Wartość sztuki średniej wielkości zwierzęcia {.table-footnotes}

[Tkaniny]

Poniżej przedstawiono wartość czystego i świeżego materiału jaki można nabyć.

| Nazwa          | Wartość 1 m^2^ |
| -------------- | -------------- | 
| Aksamit        |  600           |
| Jedwab         | 1400           |
| Koronka        | 1000           |
| Len            |  140           |
| Płótno konopne |   24           |
| Samodział      |    8           |
| Wełna          |  300           |

#### Lista elementów strojów

Poniżej opisano poszczególne stroje. Poniższa lista nie wyczerpuje wszystkich możliwych strojów jakie mogą mieć postacie, a jedynie daje wskazówkę jak mniej więcej można się ubrać i ile kosztuje dany strój.

##### Bielizna

Odzież noszona bezpośrednio na skórze w celu osłonięcia genitaliów. Może to być również stanik. Waga: n/d.

- Aksamitna; Wartość: 300.
- Jedwabna; Wartość: 700.
- Koronkowa; Wartość:  500.
- Lniana; Wartość: 70.

##### Buty 

Para nieodłącznych przyjaciół nóg, gdy jest się w podróży. Buty robi się ze skóry, a podeszwy zwykle dodatkowo utwardza. Waga i cena dotyczą pary butów.

- Balowe - bardzo eleganckie buty z przeznaczeniem na wystawne bankiety; Waga: n/d; Wartość: 5 000.
- Jeździeckie - buty ze szpiczastym czubem, aby można je było łatwo włożyć w strzemiona. Poza tym na takie buty mogą być założone ostrogi, których cena wynosi 250, a które sprawiają, że postać otrzymuje modyfikator +2 do testów jeździectwa; Waga: 0,5 kg; Wartość: 500.
- Niskie - zwykłe buty; Waga: 0,5 kg; Wartość: 200.
- Pantofelki - lekkie i eleganckie buty; Waga: n/d; Wartość: 300.
- Sandały - otwarte i przewiewne buty; Waga: n/d; Wartość: 100.
- Wysokie - buty sięgające kolan, aby nie musieć martwić się tym, że dostanie się do nich woda; Odporność na chłód +2; Waga: 2 kg ; Wartość: 400.

##### Chustka

Mała chustka do wytarcia nosa lub wykorzystania jako ozdoba kieszeni; Waga: n/d.

- Aksamitna; Wartość: 120.
- Jedwabna; Wartość: 340.
- Lniana; Wartość: 28.

##### Dublet/Kamizelka

Obcisły kaftan sięgający bioder z rękawami lub bez rękawów (kamizelka). Zwykle noszony pod ubraniem wierzchnim. Waga: 0,5 kg.

- Aksamitny; Wartość: 900.
- Skórzany; Wartość: 600.
- Wełniany; Wartość: 450.

##### Futrzany płaszcz

Elegancki płaszcz uszyty z futer bardzo ładnych zwierzątek. Futer tych się już nie barwi, gdyż każda barwa zniszczyłaby ich naturalne piękno.  Odporność na chłód: +8; Waga: 3 kg.

- Z białych lisów; Wartość: 45 000.
- Z gronostajów; Wartość: 200 000.
- Z norek; Wartość: 100 000.
- Z rudych lisów; Wartość: 40 000.
- Z soboli; Wartość: 200 000.

##### Gorset

Element bielizny służący wyszczupleniu sylwetki. Zaczyna się pod linią piersi, a kończy na udach. Waga: 2 kg

- Koronkowy; Wartość: 5 000.
- Lniany; Wartość: 700.
- Skórzany; Wartość: 2 000.

##### Kaftan

Męski strój sięgający kolan lub krótszy z długimi rękawami. Może to być również tabard.

- Aksamitny; Waga: 0,5 kg; Wartość: 900.
- Konopny; Waga: 0,5 kg; Wartość: 50.
- Lniany; Waga: 0,5 kg; Wartość: 200.
- Zimowy - odporność na chłód +4; Waga: 1,5 kg; Wartość: 1 200.

##### Kapelusz/czapka

Różne nakrycia głowy, które różnią się wielkością i kształtem. Waga: n/d.

- Czapka lniana/szlafmyca; Wartość: 200.
- Czapka wełniana; Wartość: 450.
- Czepiec; Wartość: 700.
- Kapelusz obszyty futrem białego lisa; Wartość: 4 300.
- Kapelusz obszyty futrem gronostaja; Wartość: 2 500.
- Kapelusz obszyty futrem norek; Wartość: 2 300.
- Kapelusz obszyty futrem rudego lisa; Wartość: 3 900.
- Kapelusz obszyty futrem sobola; Wartość: 4 500.
- Kapelusz z szerokim rondem/Hennin; Wartość: 1 000.
- Nałęczka; Wartość: 200.
- Papacha z futra niedźwiedzia; Wartość: 500.
- Papacha z wełny; Wartość: 400.

##### Koszula

Zwykła koszula, którą nosi się w ciepłe dni na wierzchu, a w chłodne pod ubraniem wierzchnim. Waga: n/d.

- Aksamitna; Wartość: 900.
- Jedwabna; Wartość: 2 100.
- Konopna; Wartość: 36.
- Koronkowa; Wartość: 1 500.
- Lniana; Wartość: 210.
- Wełniana; Wartość: 450.
- Z samodziału; Wartość: 12.

##### Na nogi

Można założyć wiele dodatków. Waga: n/d; Wartość dotyczy pary.

- Onuce; Wartość: 56
- Podwiązki; Wartość: 50
- Pończochy; Wartość: 300.
- Skarpety; Wartość: 200.

##### Peleryna długa

Wierzchnie okrycie bez rękawów narzucone na plecy i zapięte pod szyją, które sięga przynajmniej za kolana. Niektóre peleryny mają kaptury. Waga: 1 kg.

- Aksamitna; Wartość: 1 800.
- Lniana; Wartość: 430.
- Wełniana; Wartość: 900.

##### Peleryna krótka

Wierzchnie okrycie bez rękawów narzucone na plecy i zapięte pod szyją, które sięga najdalej do ud. Niektóre peleryny mają kaptury. Waga: 1 kg.

- Aksamitna; Wartość: 1 200.
- Lniana; Wartość: 280.
- Wełniana; Wartość: 600.

##### Płaszcz

Wierzchnie okrycie, którego podstawową rolą jest okrycie przed zimnem. Płaszcz ma rękawy i rodzaj zapięcia od przodu, a niektóre posiadają również kaptury.

- Skórzany; Odporność na chłód +6; Waga: 2 kg; Wartość: 1 400.
- Wełniany; Odporność na chłód +8; Waga: 2 kg; Wartość: 1 100.
- Zimowy; Odporność na chłód +10; Waga: 4 kg; Wartość: 2 000.

##### Rękawiczki

Odzienie noszone na dłoniach, które ma chronić je przed chłodem i podrażnieniami albo jako ozdoba. Waga: n/d.

- Aksamitne; Wartość: 1 000.
- Jedwabne; Wartość: 2 000.
- Lniane; Wartość: 200. 
- Skórzane; Wartość: 600.

##### Spodnie/Spódnica

Proste spodnie bez kieszeni albo prosta spódnica sięgająca do ziemi. Mogą to być również bryczesy.  Waga: 0,5 kg.

- Aksamitne; Wartość: 950.
- Jedwabne; Wartość: 2 150.
- Konopne; Wartość: 90.
- Koronkowe; Wartość: 1 550.
- Lniane; Wartość: 260.
- Skórzane; 650.
- Wełniane; Wartość: 500.
- Z samodziału; Wartość: 50.

##### Suknia balowa

Elegancka i stylowa szata dla prawdziwej damy. Waga: 3 kg.

- Aksamitna: 6 000.
- Jedwabna: 14 000.

##### Szaty

Jednoczęściowa, luźna i obszerna szata jest odzieniem wierzchnim. Często jej elementem jest kaptur. Może to być jednak toga lub lekka tunika. 

- Szata aksamitna; Waga: 1,5 kg; Wartość: 2 400.
- Szata lniana; Waga: 1,5 kg; Wartość: 560.
- Szata wełniana; Odporność na chłód +4; Waga: 1,5 kg; Wartość: 1 200.
- Toga aksamitna; Waga: 1,5 kg; Wartość: 1 800
- Toga lniana; Waga: 1,5 kg; Wartość: 420.
- Tunika z jedwabiu; Waga: 0,5 kg; Wartość: 4 200.
- Tunika z koronki; Waga: 0,5 kg; Wartość: 3 000.
- Tunika z lnu; Waga: 0,5 kg; Wartość: 420.
- Tunika z wełny; Odporność na chłód +2; Waga: 0,5 kg; 1 200.

#### Dodatki

##### Pasek

Waga: n/d; Wartość: 250.
Zwykły skórzany pasek, który utrzymuje spodnie i można do niego przywiązać sakiewki i torebki. 

##### Szal

Waga: n/d; Wartość: 100.
Wełniany szal, którym oplata się szyję, aby było cieplej.

##### Szarfa

Waga: n/d; Wartość: 100.
Kawałek materiału, który służy głównie do ozdoby, ale można nim utrzymać spodnie lub inne części garderoby.

##### Sznurek paskowy

Waga: n/d; Wartość: 15
Zwykły sznurek służący do tego, aby przewiązać się w pasie. 