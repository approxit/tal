## Języki

Na język składa się zbiór znaków i reguł gramatycznych, które użyte w odpowiednim kontekście wywołują określone efekty. W tym podrozdziale zostały wymienione i opisane najpopularniejsze języki używane na Świecie (Świecie Opowieści i Legend rzecz jasna). Wszystkie języki są wzajemnie przetłumaczalne i można dokonywać ich translacji (a przynajmniej z kierunku język prosty, na język złożony, gdyż niekiedy języka złożonego nie przetłumaczymy na język prosty). Poniżej opisano co oznaczają odpowiednie części opisu każdego z języków.

Nazwa
: Każdy język ma nazwę własną i nazwy w innych językach. Tutaj pierwsza nazwa jest nazwą danego języka w języku lantyńskim, a w nawiasie wpisano nazwę, języka w nim samym.

Grupa językowa
: Grupa językowa, do której należy dany język. Niektóre grupy powstały przez to, że wszystkie języki z danej kategorii pochodzą od wspólnego języka albo są do siebie bardzo podobne ze względu na to, że są względem siebie dialektami. Dwie grupy językowe są sztuczne: bitewna i handlowa. Pierwsza to wszystkie języki wykorzystywane na polu bitwy, ale również w operacjach morskich, czy działaniach zwiadowców. Są to głownie znaki, sygnały dźwiękowe i sygnały świetle, którymi porozumiewają się na duże odległości różne jednostki, aby jednocześnie nie zdradzić swoich planów przeciwnikom. Druga z tych sztucznych grup to języki handlowe. Język handlowy to prosty język, który służy w zasadzie tylko i wyłącznie do tego, aby dokonać prostej wymiany handlowej. Określona jest w nim ilość, jakość towaru, jego cena, czas dokonania transakcji, ale również jakieś ewentualne zabezpieczenie danej transakcji, czy określenie stron zawierających daną umowę. Znając ten język postać spokojnie zakupi na rynku wszystkie potrzebne sobie produkty, czy wynajmie pokój w karczmie.

[Grupy językowe]
| Grupa językowa | Języki należące do grupy |
| -------------- | ------------------------ |
{#tabela-grupy-jezykowe}

Alfabet
: Jeżeli język ma formę pisaną, to w tej części wskazano z jakiego korzysta alfabetu.

[Alfabety]
| Alfabet | Języki z niego korzystające |
| ------- | --------------------------- |
{#tabela-alfabety}

Nie wszystkie języki są pisane, szczególnie te proste, które używane są przez niepiśmienne ludy. Języki takie można jednak próbować fonetycznie zapisywać w alfabetach innych języków, a zwłaszcza takich, które należą do tej samej grupy językowej.

Wymagania
: Wskazanie wymagań, które trzeba spełnić, aby móc korzystać z danego języka. Wymagania te należy spełniać w sposób permanentny.

Każda postać zna język związany z jej pochodzeniem, który jest nazywany językiem matczynym (bo to zwykle matki uczą go dzieci) albo ojczystym (zgodnie z tradycyjną terminologią). Wymagań tego języka postać nie musi spełniać, aby móc nim operować na poziomie zaawansowanym.

W zależności od tego jak dobrze postać opanowała będzie ona rozumiała mniej albo więcej. Poza tym wybieranie dla siebie zdolności język obcy sprawia, że jeżeli nie wyda się wszystkich punktów języków na dany język (np. mniej będzie go do nauki na poziomie podstawowym lub zaawansowanym), to pozostałe punkty można zainwestować od razu w poznanie innego języka.

Efekt poznania danego języka na poziomie
podstawowym i zaawansowanym
Podstawowa znajomość języka: Postać potrafi
porozumiewać się w danym języku i ewentualnie
czytać i pisać (jeżeli ma taką zdolność), lecz zakres
jej komunikacji jest ograniczony do prostych
sformułowań, a poza tym pozostali użytkownicy
tego języka słyszą, że postać nie jest jego
rodzonym użytkownikiem.
Zaawansowana znajomość języka: Postać
porozumiewa się w danym języku tak, jak postać
dla której jest to język ojczysty. Tylko wprawione
ucho jest w stanie poznać, że postać nauczyła się
tego języka jako języka obcego.

W wymaganiach języka może pojawić się również informacja o tym, że jest to język tajemny. Oznacza to, że postać musi włożyć więcej wysiłku w poznanie go, co przekłada się koniecznością sięgnięcia po zdolność: język tajemny. Dopiero wybranie tego języka pozwoli postaci na wydawanie „punktów języka” na poznanie danej mowy.

**Często w wymaganiach języków pojawia się informacja o tym, że wymagają one znajomości innego języka. Jeżeli nie napisano inaczej, to przez znajomość języka rozumie się poznanie go na poziomie zaawansowanym.**

Wymagania mogą dotyczyć także odpowiednio wysokiego atrybutu. Skrót danego atrybutu i jego minimalna wartość została podana przy języku. Jeżeli postać w jakimś momencie utraci wartość atrybutu, to nie zapomni danego języka, ale będzie mogła go używać tylko na poziomie podstawowym.

Występowanie
: Jest to występowanie danego języka lub jego typowych użytkowników.

Opis
: Na końcu zawarty jest opis języka. Pojawiają się tu także informacje o tym jakie wymagania muszą spełnić użytkownicy języka, aby go poznać i informacje o tym, co zmniejsza trudność poznania tego języka, bądź jak wpływa on na inne języki.

!!!include(5_1_jezyki_powszechne.md)!!!

!!!include(5_2_jezyki_tajemne.md)!!!