### Trucizny 

Trucizny naturalnego mogą być lepsze i gorsze, a jakość ta oznacza ich większą lub mniejszą siłę. 

[Jakość trucizn]
| Jakość      | Siła trucizny | Wartość |
| ----------- | ------------- | ------- |
| Mistrzowska | +5            | x2      |
| Dobra       | +2            | x1,5    |
| Zwykła      | -             | x1      |
| Kiepska     | -2            | x0,75   |
| Fatalna     | -5            | x0,5    |

Można rozsmarować truciznę na broni, co wymaga odpowiedniego czasu i odpowiedniej dawki. W ten sposób można użyć wszystkich trucizn, które dostają się do organizmu przez zranienie. 

[Pokrycie broni trucizną]
| Dawka | Broń                              | Czas               |
| ----- | :-------------------------------- | ------------------ |
| 1 ml  | 5 bełtów lub sztylet              | akcja cało-rundowa |
| 5 ml  | Ostrze wielkości miecza           | pół minuty         |
| 10 ml | Ostrze wielkości wielkiego miecza | minuta             |

Poniższe trucizny sprzedawane są w fiolkach po 10 ml (koszt fiolki nie jest wliczony w cenę). Jeżeli postać chce kupić większą dawkę musi ponieść wielokrotność wskazanej ceny.

#### Arszenik 

Zatrucie: Spożycie // Moc: k4 // Wartość: 1800.
Jest to bezzapachowa, właściwie niewyczuwalna substancja w temperaturze pokojowej występująca w postaci drobnokrystalicznej. Zatrucie arszenikiem przy odpowiedniej dawce jest niemal w stu procentach śmiertelne. Choć początkowo jest szybko wydalany przez organizm, głównie powodując reakcję moczopędną, to potrafi się utrzymywać w organizmie tygodniami. Najczęściej proces trucia arszenikiem trwa bardzo długo, podaje się go systematycznie ofierze całymi dniami, by osiągnąć zamierzony efekt. W wypadku podania jednorazowej dawki powyżej 200 mg zgon następuje w ciągu godziny.
Efekt: Arszenik wydalany jest z organizmu w tempie 1 punktu tygodniowo. Gdy moc zrówna się z ST postać ma obniżoną kondycję, refleks, siłę i zręczność o 1 plus dodatkowy punkt obniżenia za każdy punkt powyżej ST. Poza tym istnieje szansa 10% + 1% / każdy pkt. obniżenia kondycji, że postać dozna ostrego zatrucia arszenikiem w wyniku którego natychmiast otrzyma 10 punktów wyczerpania spowodowanych kłopotem z oddychaniem oraz 3k10 obrażeń na godzinę przez 6k6 godzin. Z reguły po dobie ciężkiej choroby, ofiara zatrucia arszenikiem umiera, o ile nie jest pod opieką wykwalifikowanych uzdrowicieli.

#### Cyjanek

Zatrucie: Spożycie // Moc: 1k20 + 12 // Wartość: 2400.
Są to niewielkie, bezbarwne, oraz wydzielający bardzo silną, charakterystyczną woń gorzkich migdałów kryształki, silnie wchłaniające wodę. Działanie cyjanku polega na gwałtownej reakcji, która, unikając naukowego bełkotu, dusi swoją ofiarę, nie pozwalając cząsteczkom krwi na prawidłowe transportowanie tlenu do komórek organizmu. Reakcja jest niezwykle gwałtowna i niemal zawsze, o ile natychmiast nie zastosuje się środków leczniczych, śmiertelna.
Efekt: Jeżeli moc zrówna się z ST następuje zatrzymanie możliwości oddychania przez postać, która udusi się po kilku chwilach, jeżeli nie zostanie jej udzielona pomoc.

#### Diarrhoe

Zatrucie: Spożycie // Moc: k6 + 12 // Wartość: 600.
Przezroczysta substancja o zapachu jabłek. Otrzymywana ze specyficznej mieszanki pospolitych ziół. Dodana do posiłku jest ledwie wykrywalna, a zapewnia osobie, która ją spożyje naprawdę niezapomniane wspomnienia...
Efekt: Postać która zostanie zatruta przy pomocy Diarrhoe cierpi na przewlekłe przeczyszczenie organizmu. Mówiąc kolokwialnie, dostaje wyjątkowo paskudnej biegunki. Zmuszona do ciągłego "okupowania" wygódki postać otrzymuje punkt wyczerpania na każdą godzinę utrzymywania się tego stanu, oraz cierpi ogólny dyskomfort związany z potrzebą nieustannego wypróżniania się. Jeżeli stan ten utrzyma się dłużej niż 3 godziny, postać zaczyna się odwadniać i powinna uzupełnić niedobór płynów w organizmie, lub otrzyma 2k10 obrażeń za każdą kolejną godzinę zatrucia. Zatrucie trwa przez godzinę przy zrównaniu się z ST, oraz godzinę za każdy punkt powyżej ST.

#### Ekstrakt z Berghetii 

Zatrucie: Zranienie // Moc: 5 // Wartość: 210.
Efekt:  Po zaaplikowaniu na broni trucizna utrzymuje się przez około 10 minut, po czym pod wpływem powietrza atmosferycznego schnie, tracąc swoje właściwości. Wyciąg utrzymuje się w ciele ofiary przez  2 minuty. Berghetia wywołuje w ciele ofiary zwiotczenie mięśni, powodujące obniżenie o 1 siły za zrównanie się mocy z wytrwałością + 10 oraz dodatkowy punkt obniżenia za  każde 3 punkty ponad ST .

#### Esencja Araghat 

Zatrucie: Zranienie // Moc: 3k6 // Wartość: 330.
Efekt: Po zaaplikowaniu na broni trucizna utrzymuje się przez około 30 minut, po czym pod wpływem powietrza atmosferycznego schnie, tracąc swoje właściwości. Wyciąg utrzymuje się w ciele ofiary przez  10 minut. Zatrucie wywołuje 3 punkty wyczerpania, które utrzymuje się do chwili odpowiedniego wypoczynku.

#### Esencja mroku

Zatrucie: Wchłanianie // Moc: 2k20 +40 // Wartość: 11 000.
Efekt: Na jedną dawkę tej trucizny zużywa się 4 - 6 cieni (nieumarłych stworów). Jeżeli moc zrówna się z ST, to trucizna rozpocznie drastyczną mutację ciała ofiary. Zacznie się ono rozpadać na kawałki przez kolejne 1k4 + 8 minut, a ofiara będzie doznawała straszliwych bólów. Po 12 minutach ciało umrze, a dusza postaci powstanie do wiecznego życia jako cień. Niestety wieczne życie może szybko się skończyć, jeżeli przemiana zostanie dokonana na słońcu. 
Ofiara ma modyfikator +10 do wytrwałości, jeżeli w chwili zatrucia oświetla ją słońce. 

#### Jad drowów

Zatrucie: Zranienie // Moc: k10 + 5 // Wartość: 2 000.
Efekt: Zrównanie mocy z ST powoduje obniżenie refleksu, siły i zręczności postaci o 1k6 oraz dodatkowe 1k6 za każde 10 punktów przekroczenia ST. Obniżenie atrybutów ustępuje w tempie 1 punktu na minutę.

#### Jad Venorii

Zatrucie: Zranienie // Moc: 10 // Wartość: 720.
Efekt: Po zaaplikowaniu na broni trucizna utrzymuje się przez około 30 minut, po czym pod wpływem powietrza atmosferycznego schnie, tracąc swoje właściwości. Bazowe ST zatrucia to wytrwałość postaci + 16. Skuteczne zatrucie Venorią utrudnia cząsteczkom krwi łączenie się z cząsteczkami tlenu, wywołując gwałtowną reakcję w organizmie ofiary przypominającą szok anafilaktyczny i zadając jej k4 obrażenia (trucizna) przez 8 rund + k4 obrażeń za każde 12 punktów powyżej ST. Moc ubywa z ciała ofiary w tempie tylu punktów ile wynosi jej wytrwałość. 

#### Mikstura miłości

Zatrucie: Spożycie // Moc: 3k20 // Wartość: 2 000.
Efekt: Postać otrzymuje karę do testów opierania się uwodzeniu w wysokości równej przekroczenia ST (punkt za punkt). Efekt utrzymuje się przez 4 godziny od spożycia. 

#### Pocałunek Vestriel

Zatrucie: Zranienie // Moc: k20 + 30 // Wartość: 990.
Efekt: Po zaaplikowaniu na broni trucizna utrzymuje się przez około 30 minut, po czym pod wpływem powietrza schnie, tracąc swoje właściwości. Pocałunek Vestriel to hemotoksyna, która po dostaniu się do krwioobiegu ofiary w znaczący sposób obniża krzepliwość jej krwi. W przeciwieństwie do pozostałych trucizn, siła Pocałunku nie kumuluje się podczas wielokrotnego zatrucia. Trucizna utrzymuje się w krwi przez 10 minut na każdy punkt ponad ST. Każda rana zatrutej postaci krwawi osiem razy bardziej obficie. 

#### Sercostój

Zatrucie: Spożycie, Zranienie // Moc:  4k10 // Wartość: 12 000.
Efekt:  Jeżeli moc zrówna się z ST postać zaczyna umierać skręcając się z bólu przez tyle minut ile wynosi jej wytrwałość. Po tym czasie umiera.

#### Tal 

Zatrucie: Spożycie, Wdychanie // Moc:  2k6 + 20 // Wartość: 840.
Jest miękkim, srebrzystym metalem, z wyglądu podobnym do ołowiu. Jego związki są silnie toksyczne, a i sam tal potrafi być bardzo dolegliwym podczas zatrucia. Najczęstszym objawem zatrucia talem, bardzo łatwo rozpoznawalnym, jest gwałtowne wypadanie włosów. Do zatrucia może dojść zarówno drogą pokarmową jak i oddechową. Wywołuje zaburzenia pokarmowe, oraz nieodwracalne uszkodzenia sercowo - naczyniowe.
Efekt: Ofiara już od pierwszej godziny zatrucia obserwuje proces wypadania włosów na całym ciele, oraz objawy pozornie przypominające zatrucie pokarmowe. Każda godzina zatrucia wywołuje punkt wyczerpania, oraz obniżenie atrybutów w wysokości k4+1. Długotrwałe zatrucie Talem, od czwartej godziny wywołuje 2k10 obrażeń co godzinę. Zatrucie trwa 6 godzin na każdy punkt przekroczenia ST. 

#### Wyciąg tojadu

Zatrucie: Zranienie // Moc: 2k10 // Wartość: 580.
Efekt: Po zaaplikowaniu na broni trucizna utrzymuje się przez około 30 minut, po czym pod wpływem powietrza schnie, tracąc swoje właściwości. Organizm zatrutego obniża siłę trucizny, gdy się ta dostanie do ciała w tempie 1 punktu na 10 minut. Skuteczne zatrucie tojadem atakuje komórki nerwowe ofiary, zmuszając je do wysyłania do mózgu fal piorunującego bólu. Postać w każdej rundzie musi zdać test opanowania o ST = 20 + moc zatrucia, inaczej nie będzie mogła wykonywać w ciągu swej tury żadnych akcji z uwagi na potworny ból.

#### Wyciąg wilczego ziela 

Zatrucie: Zranienie // Moc: 5 // Wartość: 80.
Efekt: Po zaaplikowaniu na broni trucizna utrzymuje się przez około 10 minut, po czym pod wpływem powietrza schnie, tracąc swoje właściwości. Zatrucie powoduje obniżenie percepcji, refleksu i zręczności o 1 plus dodatkowy punkt obniżenia za każde 5 punktów ponad ST.  Wilcze ziele przytępia zmysły ofiary, czyniąc jej ruchy wolniejszymi i bardziej niezgrabnymi. Obniżenie atrybutów ustępuje w tempie 1 punktu na godzinę.