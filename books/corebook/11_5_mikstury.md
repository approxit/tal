### 11.5 Mikstury

TODO: sekcja nie została sprawdzona

Wszystkie mikstury są sprzedawane w dawkach po 10 ml, a opisane efekty właśnie dotyczą tych dawek. W cenie każdej z mikstur zawarta jest cena fiolki (przy mistrzowskich miksturach są mistrzowskie fiolki, przy dobrych dobre fiolki itd.), w której się ją przechowuje. Wiele mikstur można jednak zlać do większych pojemników, co może okazać się niekiedy praktyczne. Większość mikstur robiona jest na bazie alkoholu etylowego.

Nie wszystkie mikstury działają jednak bez zarzutów, gdyż po pewnym czasie mogą stracić swe pożądane właściwości, albo zostać wykonane w nieudolny sposób. Jeżeli nawet pożądane właściwości mikstury nie działają, to zawsze istnieje możliwość alchemicznego zatrucia się nimi. 

[Jakość mikstur]
| Jakość      | Szansa zadziałania | Wartość |
| ----------- | ------------------ | ------- |
| Mistrzowska | 90%                | x2      |
| Dobra       | 80%                | x1,5    |
| Zwykła      | 70%                | -       |
| Kiepska     | 60%                | x0,75   |
| Fatalna     | 50%                | x0,5    |

Alchemiczne zatrucie jest wyrażone jakąś siłą i w swych właściwościach nie różni się niczym od zwykłej trucizny. Podobnie jak w przypadku trutek i jadów ST zatrucia zależy od wytrwałości postaci. Aby negatywny efekt zadziałał, to w zależności od rodzaju mikstury (zatrucia alchemicznego miksturą) musi ona zrównać lub przewyższyć ST. Poszczególne efekty zatrucia alchemicznego opisano przy poszczególnych miksturach.

Wszystkie mikstury można wypijać wielokrotnie, a ich efekty będą się kumulowały. Trzeba pamiętać, że zatrucie alchemiczne również się sumuje, a jego konsekwencje już przy drugiej dawce mogą być bardzo poważne. Podobne efekty zatruć alchemicznych sumują się ze sobą. Wypijanie więc wielu różnych mikstur może się dla postaci nienajlepiej skończyć.

#### Leczniczy sen

Waga: -; Wartość: 10 000.
Fioletowa ciecz o metalicznym zapachu i posmaku. Wypicie sprawi, że postaci w ciągu 8 godzin zregeneruje się tyle utraconych punktów życia ile wynosi kondycja postaci. Poza tym w tym czasie postaci znikną rany w ilości 1/4 kondycji. Postać musi być dobrze odżywiona, aby mikstura zadziałała, a wszystkie jej rany muszą być dobrze opatrzone.

Zatrucie alchemiczne
: Siła 4k20. Każde punkt ponad ST powoduje, że postać zapada na godzinę w śpiączkę. Efekt ten następuje w minutę po spożyciu. 

#### Mikstura bystrości

Waga: -; Wartość: 2 200.
Ziołowa, lekko zielonkawa ciecz o nieprzyjemnym smaku i odpychającym zapachu. Wypicie zapewni postaci modyfikator +2 do percepcji na godzinę, od chwili zadziałania. Mikstura zacznie działać po 2k6 minutach.

Zatrucie alchemiczne
: Siła: 2k20. Zrównanie siły z ST spowoduje u postaci halucynacje wzrokowo-słuchowe, które trwać będą do końca czasu działania mikstury.

#### Mikstura giętkiego języka

Waga: -; Wartość: 2 200.
Miodowa, gęsta ciecz. Wypicie zapewni postaci modyfikator +2 do charyzmy na godzinę, od chwili zadziałania. Mikstura zacznie działać po 2k6 minutach.

Zatrucie alchemiczne
: Siła: 1k10 + 10. Zrównanie siły z ST spowoduje, że postać zacznie mówić bardzo szybko, a przez to niezrozumiale, co spowoduje karę -2 do testów charyzmy. Gdy ST zostanie przekroczone o 10, to postać zacznie się pocić i dusić. Jeżeli nie będzie miała wystarczająco dużo powietrza, to będzie otrzymywała 1k6 obrażeń (duszenie; nie powoduje ran) na minutę do końca czasu działania mikstury. 

#### Mikstura izotermiczna

Waga: -; Wartość: 1 050.
Mętna, trochę piaskowa mikstura, która smakuje jak ziemia. Po wypiciu temperatura ciała postaci przyjmuje niezależnie od warunków atmosferycznych stałą wartość 26 Ar. Temperatura ta jest zbyt niską dla większości istot stałocieplnych, lecz zmiennocieplni Rahowie mogą uważać ją za komfortową.

Zatrucie alchemiczne
: Siła 1k12. W ciągu godziny siła maleje o 1. Postać otrzymuje punkt wyczerpania na przy zrównaniu siły z ST i dodatkowy punkt za każde 5 pkt. siły więcej od ST. Wyczerpanie zniknie, gdy siła zatrucia zmaleje. 

#### Mikstura kondycji

Waga: -; Wartość: 2 200.
Oleista mikstura o słonecznikowym posmaku. Wypicie zapewni postaci modyfikator +2 do kondycji na godzinę, od chwili zadziałania. Mikstura zacznie działać po 2k6 minutach. 

Zatrucie alchemiczne
: Siła: 2k20. Każdy punkt ponad ST powoduje obniżenie charyzmy, inteligencji, percepcji i woli postaci o 1.

#### Mikstura leczenia

Waga: -; Wartość: 1 000.
Gorzka mikstura o orzechowym posmaku i przezroczystej barwie. W ciągu 4 godzin od wypicia postaci regeneruje się 1/4 kondycji obrażeń, ale każda rana zmniejsza ilość odzyskiwanych punktów życia o 1. Mikstura nie działa, jeżeli postać ma mniej niż 50 punktów życia lub gdy jest niedostatecznie odżywiona. 

Zatrucie alchemiczne
: Siła: 2k20. Każdy punkt ponad ST powoduje trwającą godzinę biegunkę, migrenę i nudności, które rozpoczynają się po 2 godzinach od zażycia. Utrzymujący się 24 godziny efekt może sprawić, że postać poniesie śmierć z odwodnienia. 

#### Mikstura mądrości

Waga: -; Wartość: 2 000.
Oleista mikstura o słonecznikowym posmaku. Wypicie zapewni postaci modyfikator +2 do inteligencji na godzinę, od chwili zadziałania. Mikstura zacznie działać po k10 minutach. 

Zatrucie alchemiczne
: Siła: 1k12. Zrównanie siły z ST spowoduje migrenę, zawroty głowy i nudności, które trwać będą do końca czasu działania mikstury.

#### Mikstura ochłody

Waga: -; Wartość: 600.
Błękitna, delikatna mikstura o lekko wyczuwalnym miętowym zapachu. Zaczyna działać po minucie od wypicia. Postać przez kolejną godzinę będzie miała obniżoną temperaturę ciała o -5 stopni Ar, co zapewni jej modyfikator +10 do testów opierania się gorącu.

Zatrucie alchemiczne
: Siła: 1k6 +9. Przekroczenie ST spowoduje 1k6 obrażeń za każdy punkt, co jest efektem przechłodzenia organów wewnętrznych.

#### Mikstura odnowienia many

Waga: -; Wartość: 1 200.
Błękitna mikstura o orzeźwiającym, cytrusowym zapachu i gorzkim posmaku. W ciągu godziny od wypicia postaci odnowi się 10 punktów many.

Zatrucie alchemiczne
: Siła: k10. Zrównanie z ST powoduje u postaci senność i 2 punkty wyczerpania. 

#### Mikstura rozgrzania

Waga: -; Wartość: 600.
Czerwona, pikantna mikstura, która po wypiciu może spowodować, że postać się spoci. Zaczyna działać po minucie od wypicia. Postać przez kolejną godzinę będzie miała podniesioną temperaturę ciała o +5 stopni Ar, co zapewni jej modyfikator +10 do testów opierania się chłodom.

Zatrucie alchemiczne
: Siła: 1k6 +9. Przekroczenie ST spowoduje 1k6 obrażeń za każdy punkt, co jest efektem przegrzania organów wewnętrznych.

#### Mikstura siły

Waga: -; Wartość: 2 200.
Oleista mikstura o słonecznikowym posmaku. Wypicie zapewni postaci modyfikator +2 do siły na godzinę, od chwili zadziałania. Mikstura zacznie działać po 2k6 minutach. 

Zatrucie alchemiczne
: Siła: 2k20. Każdy punkt ponad ST powoduje obniżenie charyzmy, inteligencji, percepcji i woli postaci o 1.

#### Mikstura woli

Waga: -; Wartość: 2 200.
Brązowa mikstura mająca zapach zgniłych owoców. Wypicie zapewni postaci modyfikator +2 do woli na godzinę, od chwili zadziałania. Mikstura zacznie działać po 2k6 minutach. 

Zatrucie alchemiczne
: Siła: 2k20. Przekroczenie ST o 10 powoduje śpiączkę, z której postać zbudzi się po zakończeniu działania mikstury.

#### Mikstura wyostrzenia zmysłów

Waga: -; Wartość: 2 350.
Ciemna i mętna mikstura o smaku wymiocin. Postać, która ją wypije już po minucie doświadczy wyostrzenia zmysłów. Przez kolejne 10 minut oczy postaci staną się całkowicie czarne przez rozszerzenie się źrenic, a uszy natychmiast staną się czerwone. Poza tym skóra postaci strasznie zblednie na czole i szyi, za to zarumieni się na nosie i policzkach. Przez cały ten czas postać będzie miała modyfikator do testów wszystkich zmysłów +10.

Zatrucie alchemiczne
: Siła: 6k6+10. Mikstura wprowadza postać w stan limbiczny, przez co traci ona humanoidalne instynkty na rzecz tych zwierzęcych. Zrównanie siły z ST spowoduje, że postać musi w każdej rundzie działania mikstur wykonywać test woli o ST = 20, a porażka spowoduje zaatakowanie znajdującej się najbliżej (maksymalnie w zasięgu 12 m) zwierzęcia, osoby, bestii itp. Poza tym za każdy punkt siły ponad ST postać traci na czas działania mikstury punkt inteligencji i charyzmy, co może w ekstremalnych sytuacjach spowodować zapadnięcie postaci w śpiączkę. 

#### Mikstura zasklepiania ran

Waga: -; Wartość: 10 000.
Przezroczysta, wodnista mikstura. Kilkoma kroplami należy zmoczyć ranę, a resztę wypić. Po 10 minutach od spożycia rana postaci przestanie krwawić (jeżeli krwawiła), a po kolejnych 20 minutach w ogóle zniknie, tak jakby była wyleczona. Mikstura nie zadziała, gdy postać ma mniej jak 20 punktów życia lub jest niedostatecznie odżywiona. 

Zatrucie alchemiczne
: Siła: 3k20. Każdy punkt ponad ST powoduje punkt wyczerpania. 

#### Mikstura zdrowienia

Waga: -; Wartość: 3 000.
Różowo-czerwona mikstura o malinowym zapachu i posmaku. Gdyby nie cena, to można by pić ją dla smaku, gdyż jest bardzo smaczna. Wypicie mikstury powoduje, że w ciągu godziny postaci zregeneruje się 1/4 kondycji utraconych punktów życia, a rany nie będą miały wpływu na efekt. Niemniej jednak mikstura nie zadziała jeżeli postać ma mniej jak 20 punktów życia lub gdy jest niedostatecznie odżywiona.

Zatrucie alchemiczne
: Siła: 5k10. Postać traci przytomność na minutę za każdy punkt ponad ST. Utrata przytomności nastąpi po 1k10 minutach od spożycia, ale już po minucie postać poczuje się senna. 

#### Mikstura zwinności

Waga: -; Wartość: 2 600.
Oleista mikstura o owocowym posmaku i zapachu. Wypicie zapewni postaci modyfikator +2 do refleksu i zręczności na godzinę, od chwili zadziałania. Mikstura zacznie działać po 2k6 minutach. 

Zatrucie alchemiczne
: Siła: 2k20. Przekroczenie ST o 10 powoduje, że postać doświadcza halucynacji wzrokowo-słuchowych przez czas działania mikstury. 
