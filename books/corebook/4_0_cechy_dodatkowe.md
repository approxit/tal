## Cechy dodatkowe

TODO: opis rozdziału

### Lista cech dodatkowych {data-children-id-prefix=cecha-dodatkowa}

[Wykaz dostępnych cech i ich niepołączalność]
| Nazwa | Zakazane połączenie z ... |
| ----- | ------------------------- |
{#tabela-cechy-dodatkowe .long-table}

#### Agresywność

Zakazane
: Litościwość, Pacyfizm, Pragmatyczność.

Dodatkowe doświadczenie
: 500\.

Nie umiesz się powstrzymać, gdy nadarza się jakakolwiek okazja do burdy. Nie umiesz panować nad swoimi emocjami i trzymać ich na wodzy, a przez to nawet nielogiczne pobudki sprawiają, że jesteś gotowy/a do fizycznego reagowania na zaczepkę. Automatycznie przegrywasz każdy test sprowokowania Ciebie, a brak odpowiedzi na zaczepkę czy drwinę kosztuje Ciebie punkt szczęścia. Otrzymujesz jednak punkt szczęścia gdy sam/a sprowokujesz kogoś do agresji (najlepiej przeciw samemu sobie).

#### Alkoholizm 

Zakazane
: Słaby łeb.

Wiadomo co to jest alkoholizm i z czym się to pije. Ty pijesz sporo, a nawet zbyt wiele. Sprawia Ci to szczęście? Na pewno nie czujesz się szczęśliwy, gdy nie masz czego wlać do gardła. Otrzymujesz premię +5 do mocnej głowy i zyskujesz punkt szczęścia, gdy uda Ci się nie wytrzeźwieć przez 3 dni pod rząd. Jeżeli jednak nie upijesz się raz na dwa dni, to stracisz punkt szczęścia. Poza tym Twój zatruty organizm jest przyzwyczajony do tego, że go nie oszczędzasz, więc otrzymujesz premię +2 do wytrwałości przeciw truciznom. 

#### Altruizm 

Zakazane
: Bezlitosny, Skąpstwo.

Dodatkowe doświadczenie
: 500\.

Bezinteresowność to rzadka cecha. Większość osób robi rzeczy tylko i wyłącznie interesowanie. Otrzymujesz punkt szczęścia, gdy pomagasz bezinteresownie (świadomość otrzymania za to punktu szczęścia się nie liczy). Tracisz jednak punkt szczęścia za każdym razem, gdy wspomnisz o jakiejś zapłacie lub odwdzięczeniu się za swój trud, a także wtedy gdy trzy razy nie odmówisz przyjęcia nagrody za wykonanie jakiegoś działania.

#### Ambicja 

Zakazane
: Przyjaciele ponad wszystko.

Masz dziś wysokie poczucie własnej wartości, a aby mieć je również jutro musisz postawić sobie odpowiednie cele. Musisz obrać sobie jakiś dalekosiężny cel (dotarcie do dalekiego miejsca, pokonanie wroga, wygranie z kimś, etc.), a gdy go zrealizujesz otrzymasz 2 punkty szczęścia. Za każdym razem, gdy coś będzie Ci przeszkadzało w osiągnięciu tego celu w znaczący sposób (np. opóźniając go lub utrudniając) stracisz punkt szczęścia.

#### Bezlitosność 

Zakazane
: Altruizm, Honorowość, Litościwość, Pacyfizm.

Dodatkowe doświadczenie
: 500\.

Litość nie gości w Twym sercu, więc nie warto z Tobą zaczynać. Zawsze mścisz się i nie szczędzisz przyjaciół, a tym bardziej wrogów. Za każdym razem, gdy nie wywrzesz krwawej zemsty za każdą przewinę wobec Ciebie tracisz punkt szczęścia. Gdy jednak Twa zemsta będzie wystarczająco okrutna i budząca zgrozę nawet u MG, to zyskasz dzięki temu punkt szczęścia. Pamiętaj, że osoby bezlitosne, nie okazują litości nawet za małe przewiny. I jeszcze jednak uwaga - na zemstę masz czas od chwili jej doznania do końca przygody. Później pozostanie w Tobie tylko gorycz.

#### Bez magii

Magia nie jest Twoją mocną stroną, nigdy nie była i chyba już nie będzie. Otrzymujesz karę -20 do mocy magicznej i rzucania czarów, koszt każdego dostrojenia rośnie dla Ciebie dwukrotnie, ale zyskujesz premię +4 do obrony magicznej.

#### Bękart 

Dodatkowe doświadczenie
: 500\.

Dzieci zwykle dziedziczą status swych rodziców. Ty tego nie zrobisz, bo nie pochodzisz z prawego łoża. Status bękarta jest niższy przynajmniej o stopień w hierarchii społecznej (np. ze szlachcica ktoś staje się wolnym chłopem, a ze zwykłego chłopa wioskową sierotą). W zależności od kultury bękart może oznaczać nieuznane dziecko lub wyrzutka (z powodu jakiejś zbrodni o której wszyscy z jego społeczności wiedzą). Poza tym otrzymujesz tylko ćwierć sumy na zakup ekwipunku (2 500 wartości, miast 10 000). 

#### Buntowniczość 

Zakazane
: Charyzmatyczność.

Niech żyje bunt! Nie jesteś osobą, która godzi się na słuchanie poleceń. Wolisz wolność w swym sercu i korzystasz ile wlezie z tej wolności. Za każdym razem, gdy musisz wykonać jakiś rozkaz tracisz punkt szczęścia. Nie interesuje Cię także wydawania rozkazów i nie jesteś w tym zbyt dobry/a, gdyż podlegasz modyfikatorowi do dowodzenia -20. Gdy natomiast nikomu nie musisz wydawać poleceń, ani samemu ich wykonywać, wtedy otrzymujesz punkt szczęścia (mówimy tu o czasie jednaj przygody).

#### Charyzmatyczność 

Zakazane
: Buntowniczość, Gadulstwo, Nieśmiałość, Opryskliwość.

Jesteś osobą władczą, to widać i czuć. Lubisz mieć posłuch. Otrzymujesz premię +2 do dowodzenia, perswazji i zastraszania, ale jeżeli ktoś odmówi Tobie wykonania polecenia lub nie uda Ci się kogoś przekonać do swych racji, tracisz 1 punkt szczęścia.

#### Chorowitość 

Dodatkowe doświadczenie
: 500\.

Zdrowie Ci nie dopisuje. Otrzymujesz karę -4 do wytrwałości na potrzeby opierania się chorobom.

#### Chroniczne bóle

Dodatkowe doświadczenie
: 1000\.

Odczuwasz silne, powracające bóle związane z jakąś częścią ciała. Ból występuje mniej więcej raz na 4 - 6 godzin i trwa 6k10 minut w czasie których występuje konkretny efekt danego bólu. Podczas napadu postać nie odpoczywa, co ma przełożenie np. niwelowanie zmęczenia i wyczerpania. W zależności od ulokowania chroniczne bóle powodują różne efekty. Możesz wziąć ich kilka jako różne cechy dodatkowe, a za każdy otrzymasz doświadczenie.

##### Brzuch

Postać ma napady biegunki i wymiotów, a poza tym ból sprawia, że otrzymuje ona karę -10 do wszystkich testów fizycznych atrybutów (kondycji, refleksu, siły i zręczności). 

##### Głowa

Postać otrzymuje 10 punktów wyczerpania, które automatycznie znikają, gdy ból ustąpi. 

##### Noga

Postać traci połowę swej szybkości i otrzymuje karę -10 do obrony fizycznej, uniku i zachowania równowagi. Poza tym nie może wykonywać biegu, sprintu i szarży.

##### Plecy

Postać traci połowę szybkości, a jej udźwig maleje do 1/10 normalnej wartości.

##### Ręka

Postać automatycznie przegrywa wszystkie testy związane z wykorzystaniem kończyny. Poza tym nie może korzystać z przedmiotów dwuręcznych i podlega karze -10 do wszystkich testów przy których należy używać obu dłoni.

#### Ciekawość

Świat jest taki wielki i tyle jest w nim do odkrycia, a Ty masz duszę odkrywcy! Otrzymujesz punkt szczęścia za każdym razem, gdy zaobserwujesz coś niecodziennego, nowego, wykraczającego poza granicę myślenia, a może dawno zapomnianego. Powstrzymanie się przed odkrywaniem wymaga jednak od Ciebie zdania testu opanowania (o ST minimum 40). W końcu, czy na pewno ta trucizna jest tak szkodliwa jak mówią? 

#### Czuwanie

Zakazane
: Skupienie.

Zwracasz uwagę raczej na to co dzieje się w na zewnątrz, niż w Tobie. Kara -4 do opanowania, premia +4 do spostrzegawczości.

#### Dowcipność

Tryska z Ciebie dobry humor i lubisz płatać figle. Za każdym razem, gdy spłatasz komuś figla, który rozbawi gawiedź, a ofiarę trochę rozłości otrzymasz punkt szczęścia. Stracisz punkt szczęścia, gdy nie znajdziesz ku temu okazji w ciągu przygody.

#### Duża postura

Zakazane
: Mała postura.

Jesteś duży... eh... Nie ma co ukrywać. Jesteś gruby. A nawet jeśli chciałbyś to ukryć, potrzebowałbyś wozu z dwoma wołami. Ponosisz karę -2 do szybkości, lecz otrzymujesz premię +4 do testów krzepy.

#### Dworskość

Dodatkowe doświadczenie
: 500\.

Wystawność i szyk, subtelność i wysmakowanie. Naturalnym środowiskiem dla Ciebie są salony, a intrygi dworskie, to sport codzienny. Oznacza to, że tracisz punkt szczęścia za każdym razem, gdy sytuacja zmusza Ciebie do niewygody. Gorsze jedzenie, rynsztokowe obyczaje, niewygoda spania lub podróży. Świat jest pełen tych niebezpieczeństw. Otrzymujesz za to premię +4 do perswazji, plotkowania, prowokacji i zastraszania, ale również karę -4 do sztuki przetrwania (bo nie dotyczy ona pałaców).  

#### Estetyzm

Zakazane
: Pragmatyczność, Smród.

Dodatkowe doświadczenie
: 500\.

Piękno jest takie... piękne. Warto zatrzymać się na chwilę, aby pokontemplować urodę świata lub, aby urodę tę pomnożyć. Zyskujesz punkt szczęścia, gdy możesz nasycić się pięknem obecnym w jakimś miejscu (spędzić tam ok. pięć lub dziesięć godzin, bez konieczności wykonywania męczących działań). Tracisz natomiast punkt szczęścia za każdym razem, gdy ktoś przeszkodzi Tobie w tej kontemplacji.

#### Fanatyzm

Zakazane
: Pacyfizm.

Dodatkowe doświadczenie
: 1000\.

Jesteś całkowicie poświęcony jakiejś sprawie. Każda krytyka, czy brak całkowitej adoracji dla obiektu twego fanatyzmu spotyka się z Twoją bezgraniczną nienawiścią, przez którą stracisz 5 punktów szczęścia, chyba że ukażesz osoby odpowiedzialne za brak takiego samego fanatyzmu jak Twój. Gdy już krnąbrni zostaną nawróceni na Twą sprawę otrzymasz punkt szczęścia.

#### Fobia

Dodatkowe doświadczenie
: 500\.

Postać odczuwa skrajny i uporczywy lęk przed pewnymi przedmiotami lub zjawiskami. Za każdym razem, gdy postać zetknie się ze źródłem swej fobii, będzie musiała zdać test opanowania lub wpadnie w stan nerwicowy. Wydanie punktu szczęścia sprawi, że postać się opanuje mimo niezdania testu opanowania po 1k20 rundach. Postać przy kontakcie ze zjawiskiem lub przedmiotem będącym źródłem fobii musi zdać test opanowania o ST=50. Zdanie testu sprawi, że postać poczuje dyskomfort związany z kontaktem ze źródłem swej fobii, a porażka oznacza, że postać otrzyma punkt szaleństwa lub natychmiast krzycząc ucieknie w bezpieczne miejsce. Postać może mieć kilka niezależnych od siebie fobii, a za każdą otrzyma doświadczenie. 

##### Agorafobia

Postać odczuwa lęk przed otwartymi przestrzeniami, czyli takimi do granic których nie sięga jej wzrok). 

##### Akrofobia

Postać odczuwa lęk przed wysokością dwa razy wyższą niż ona sama. Samo spoglądanie w dół jest przeżyciem powodującym strach.  

##### Arachnofobia

Postać odczuwa lęk przed pająkami i przypominającymi je stworzeniami. 

##### Demonofobia

Postać odczuwa skrajny lęk przed demonami, duchami, nieumarłymi i innymi istotami z piekła oraz świata mroku. Sama możliwość kontaktu powoduje napad nerwicowy.

##### Brontofobia

Odczuwanie lęku przed burzą, hukiem i grzmotami. 

##### Hafefobia

Postać odczuwa lęk i dyskomfort spowodowany byciem dotykaną przez coś lub kogoś. Dotyk musi pochodzić z działania intencjonalnego i przekraczać zasięg zbroi lub rękawic, gdyż ten powodować będzie tylko nieprzyjemne uczucie. 

##### Hemofobia

Postać odczuwa lęk na widok krwi i okaleczonych części ciała. 

##### Klaustrofobia

Postać odczuwa lęk przed ciasnotą i wąskimi przestrzeniami, czyli takimi, które są jej rozmiaru, bądź w których nie może siedzieć wyprostowana, bądź takimi, które są wielkości mniejszej niż 3 na 3 m i dodatkowo zamknięte. 

##### Mizofobia

Fobia ta jest odczuwaniem lęki przed i obrzydzenia przed brudem i nieczystościami. 

##### Monofobia

Postać odczuwa lęk przed osamotnieniem i musi cały czas z kimś przebywać. 

##### Nyktofobia

Postać odczuwa lęk przed ciemnością. Za każdym razem, gdy znajdzie się poza zasięgiem jasnego światła odczuwa lęk.

##### Pirofobia

Postać odczuwa lęk przed ogniem. Za każdym razem, gdy postać w zasięgu 10 metrów zauważy źródło niezamkniętego ognia wielkości ogniska lub w zasięgu 50 metrów płonący dom lub las odczuje odpowiedni lęk.  

#### Gadulstwo

Zakazane
: Charyzmatyczność, Opryskliwość.

To co inni byliby w stanie powiedzieć za pomocą jednego zdania, Tobie zajmuje trzy, a co gorsza nie oznacza to, że dwa dodatkowe zdania są interesujące dla rozmówcy. Mówisz zbyt dużo, a przez to konwersacja z Tobą jest raczej nudna lub męcząca. Postać otrzymuje karę -5 do testów związanych z prowadzeniem konwersacji. Ponadto, podczas każdej prowadzonej rozmowy istnieje 15% (rzut k100) szansy na to, iż zdradzisz jakąś powierzoną Ci tajemnicę lub sekret związany z tematem Twych wywodów. Gadulstwo to jednak ciekawe doświadczenie - otrzymujesz: 500. A poza tym, gdy ktoś wytrzyma godzinę Twego gadulstwa skupiając się na rozmowie z Tobą, to zyskasz punkt szczęścia, a Twój interlokutor punkt szczęścia straci.

#### Gorąca krew

Zakazane
: Zimna krew.

Nie brak Ci zdecydowania i podejmowania inicjatywy w walce, ale za to opanowania już tak. Premia +4 do inicjatywy, kara -4 do opanowania.

#### Honorowość

Zakazane
: Bezlitosność, Pacyfizm, Tchórzostwo.

Dodatkowe doświadczenie
: 1000\.

Jedna rzecz jest dla Ciebie najważniejsza. Masz silne poczucie własnej wartości i niesamowitą wiarę w ideały. Za każdym razem, gdy ktoś lub coś zhańbi Ciebie, a Ty nie odpowiesz na to z jakiegokolwiek powodu, stracisz 5 punktów szczęścia. Nie stracisz tych punktów, gdy odpowiesz adekwatnie na pohańbienie Ciebie. Poza tym otrzymujesz doświadczenie i każda przygoda w której zachowujesz się honorowo daje Ci punkt szczęścia.

#### Kochliwość

Zakazane
: Nieśmiałość.

Twój pociąg do płci przeciwnej sprawia, że za każdym razem, gdy jesteś ofiarą podrywu lub uwodzenia, automatycznie przegrywasz wszelkie testy polegające na oparciu się uczuciom. Poza tym przy każdej sposobności, gdy spotykasz osoby płci przeciwnej wybierasz jedną, którą podrywasz. Jeżeli Ci ulegnie to otrzymasz punkt szczęścia, a jeżeli nie ulegnie to tracisz punkt szczęścia. Co więcej Twoja "gadka" się wyostrzyła dlatego otrzymujesz premię +2 do perswazji, gdy podrywasz kogoś.

#### Litościwość

Zakazane
: Agresywność, Bezlitosny.

Dodatkowe doświadczenie
: 1000\.

Zabijanie przychodzi ci z wielkim trudem. Uważasz, że każde życie jest bardzo wartościowe, niezależnie od tego ile zła ci posiadacz owego życia uczynił. Za każdym razem, gdy zabijesz kogokolwiek, stracisz 5 punktów szczęścia, a jeżeli kogoś chociażby zranisz stracisz 1 punkt. Odnosi się to jedynie do istot rozumnych na tyle, by tworzyć własne cywilizacje (standardowy goblin już się do tego zalicza). Musisz również powstrzymywać się od zadawania cierpień wszelkim żyjącym istotom, których możesz uniknąć (np. walka nie powoduje konieczności unikania ranienia wrogów). Gdy kogoś zranisz, a następnie zabijesz, to stracisz tylko 5 punktów szczęścia, a nie 6 (gdyż krzywdzenie jest wliczanie w zabijanie). Otrzymasz jednak punkt szczęścia, gdzie mimo wszelkiej logice oszczędzisz jakieś życie.

#### Lojalność

Dodatkowe doświadczenie
: 500\.

Jesteś niesamowicie lojalny/a. Za każdym razem, gdy będziesz musiał złamać dane słowo lub zawieść czyjeś zaufanie stracisz 5 punktów szczęścia. Otrzymujesz punkt szczęścia za każdym razem, kiedy mimo przeciwności losu uda Ci się zachować lojalność.

#### Łatwowierność

Dodatkowe doświadczenie
: 1000\.

Niektórzy mawiają, że dziecko trudniej oszukać niż Ciebie. Mają rację. Dotyczy Cię kara -20 do testów intuicji przy wykrywaniu kłamstw i intryg. 

#### Mała postura

Zakazane
: Duża postura.

Jesteś wątły/a niczym trzcina, i równie twardy. Ponosisz karę -2 do udźwigu i karę -4 do testów krzepy i zwarcia. No, ale trudniej coś tak małego trafić: +4 do testów uników, obrona fizyczna +2.

#### Mądrala

Zakazane
: Osiłek.

Lubisz się wymądrzać, chociaż nie zawsze posiadasz pojęcie o tym co mówisz. Gdy ktoś będzie słuchał Twoich wypocin quasi-intelektualnych i przyzna, że jesteś bystry zyskasz punkt szczęścia, a jeżeli zrezygnuje ze słuchania Ciebie, uderzy lub twierdzi, żeś cep, to stracisz punkt szczęścia. Stracisz punkt szczęścia również, gdy mądrowanie ustanie na dłużej niż dzień, a zyskasz punkt szczęścia, gdy w ciągu doby przynajmniej trzy osoby uraczysz swymi mądrościami.

#### Męczenie się

Dodatkowe doświadczenie
: 500\.

Szybko się męczysz. No nie ma co. Otrzymujesz dwa razy więcej punktów zmęczenia, lecz co się namęczysz to Twoje. 

#### Nieszczęście

Dodatkowe doświadczenie
: 2000\. 

W najgorszym dla Ciebie momencie zwykłeś/aś mieć pecha. Raz w ciągu sesji, gdy zdasz jakiś test, MG poinformuje cię, że go nie zdałeś/aś, ponieważ przytrafiło się nieszczęście i będzie miał on rację. Musi to być sytuacja bardzo ważna lub krytyczna. Alternatywnie MG może zarządzić, że tracisz jakiś ważny przedmiot etc. 

#### Nieśmiałość

Zakazane
: Charyzmatyczność, Kochliwość, Opryskliwość.

Dodatkowe doświadczenie
: 1000\.

Po pierwsze nigdy nie będziesz mógł/a rozwijać dowodzenia, perswazji, plotkowania, tresury i zastraszania. Po drugie wystawienie na sytuację w której skupiona będzie na Tobie uwaga wielu osób spowoduje utratę punktu szczęścia.  

#### Obżartuch

Jesteś bez przerwy głodny/a. Jedyną rzeczą, która Ciebie powstrzyma od jedzenia dalej jest fakt, że w którymś kilometrze Twojego żołądka żarcie się zaklinuje i już więcej w siebie nie wciśniesz. Przy każdym posiłku musisz zjeść dwa razy więcej, aby się nasycić (ilość koniecznego dziennego spożycia zwiększa się dla Ciebie dwukrotnie). Otrzymujesz jednak doświadczenie: 500 (nie pytaj dlaczego) i za każdym razem, gdy będziesz mógł/mogła najeść się do syta na wytwornej uczcie (o arystokratycznym poziomie) otrzymasz punkt szczęścia. 

#### Okaleczenie

Dodatkowe doświadczenie
: 1000\.

Komuś czegoś tu brakuje. No tak. Nie wszystko jest u Ciebie na swoim miejscu. Brakuje Ci części ciała lub jest ona tak okaleczona, że bezużyteczna. Możesz wybrać kilka okaleczeń, a za każdą otrzymasz doświadczenie.

##### Język

Mowa jest głównym źródłem komunikacji, więc utrata języka powoduje, że komunikacja werbalna staje się niemożliwa dla postaci, a co za tym idzie automatycznie przegrywa wszystkie jej testy.

##### Kastracja

Ktoś tu jest bezpłodny i ma zaburzony popęd seksualny. 

##### Oko

Brak jednego oka powoduje karę -10 do testów spostrzegawczości w testach wzroku. Poza tym na postać efekty stanu olśnienia działają ze zdwojoną siłą.  

##### Palce

Kilka jednej dłoni, ale kciuk został! Kara -10 do wszystkich testów, w których wykorzystywana jest dana ręka.

##### Stopa

Brak stopy (ale korzystanie z protezy) powoduje, że postać otrzymuje karę do szybkości -1 oraz karę do obrony fizycznej, uniku i zachowania równowagi -5.

#### Opryskliwość

Zakazane
: Charyzmatyczność, Dworskość, Gadulstwo.

Jesteś bezpośredni/a i niemiły/a. Za każdym razem, gdy zechcesz być neutralny/a dla kogoś w rozmowie stracisz punkt szczęścia, a gdy zechcesz być dla kogoś miły/a podczas rozmowy stracisz 3 punkty szczęścia. Niestety wiąże się to również  problemami komunikacyjnymi: modyfikator -10 do perswazji. W zasadzie nie robisz tego nawet umyślnie. Po prostu masz taką naturę. W zamian otrzymujesz doświadczenie: 500 i punkt szczęścia za każdym razem, gdy kogoś zrugasz tak, że się na Ciebie gorzko obrazi.

#### Osiłek

Zakazane
: Mądrala.

"Na co Ty się gapić?" Masz mięśnie, ale brakuje Ci intelektu. Otrzymujesz karę -2 do inteligencji i premię +4 do krzepy i zwarcia.

#### Ostre krwawienie

Dodatkowe doświadczenie
: 1500\.

Znacznie bardziej krwawisz niż inni. Każda rana, powoduje podwójne krwawienie, czyli generuje dwa razy więcej obrażeń z powodu utraty krwi. Ciekawe jak udało Ci się tak długo przeżyć?

#### Oszpecenie

Dodatkowe doświadczenie
: 500\.

Posiadasz paskudną i widoczną bliznę. No w sumie możesz próbować ją maskować, ale to widać, że coś ukrywasz i efekt jest odwrotny do zamierzonego, bo wszyscy patrzą co tam ukrywasz. W konsekwencji należy uznać Ciebie za niezwykle szpetną postać. No taki los. Ale jakie to doświadczenie stoi za tą blizną!

#### Pacyfizm

Zakazane
: Agresywność, Bezlitosny, Fanatyzm, Honorowość.

Dodatkowe doświadczenie
: 1000\.

Wojna jest zbrodnią. Przynajmniej tak twierdzisz i zdania nigdy nie zmienisz, gdyż pokój zagościł w Twojej duszy. Nigdy nie rozwiniesz umiejętności związanych w walką: inicjatywa, uniki, walka wręcz, władanie i zwarcie. Stracisz 5 punktów szczęścia, gdy tylko kogokolwiek fizycznie skrzywdzisz. Otrzymujesz premię do perswazji +10 oraz doświadczenie.

#### Prawdomówność

Zakazane
: Dworskość.

Dodatkowe doświadczenie
: 1000\.

Kłamstwa nie są Twoją mocną stroną. Bardzo łatwo wyczuć, że blefujesz. Otrzymujesz karę -20 do wszystkich testów blefowania (umiejętność perswazji), a jeżeli będziesz chciał uniknąć mówienia prawdy w rozmowie z kimś musisz zdać test opanowania o ST=50, inaczej powiesz to, czego chciałeś nie mówić. Całkiem dobrze jednak mówisz prawdę i jest ona w pewien sposób ujmująca co daje Tobie premię +4 do przekonywania (umiejętność perswazji). Co więcej powstrzymywanie się od kłamstw wymaga kilku umiejętności, które musiałeś/aś opanować - otrzymujesz doświadczenie. 

#### Pragmatyczność

Zakazane
: Agresywność, Estetyzm.

Jesteś osobą na wskroś pragmatyczną. Nie godzisz się na żadne rzeczy, które nie są funkcjonalne. Tracisz punkt szczęścia za każdym razem, gdy musisz tracić czas na coś, co wyraża wartość tylko estetyczną, a zyskujesz punkt szczęścia, gdy kogoś od swojego estetycznego podejścia odwiedziesz.

#### Przesądność

Czarny kot, który przebiegnie drogę przynosi pecha. Przejście pod drabiną przynosi pecha. Wysypanie soli przynosi pecha. Zbicie lustra to 7 lat nieszczęść. Pogłaskanie brody krasnoluda, który przeszedł pod drabiną przynosi szczęcie. Jesteś przesądny. Wszystko co ma przynosić pecha powoduje utratę przez Ciebie dwóch punktów szczęścia (ale zbicie lustra siedem punktów), a co ma szczęście zapewniać, daje jeden punkt (ale tylko raz na sesję!)

#### Przyjaciele ponad wszystko

Zakazane
: Ambicja, Skąpstwo.

Dodatkowe doświadczenie
: 500 (3 osoby), 1000 (6 osób) lub 1500 (12 osób). 

Musisz wybrać kilka osób, którym oznajmisz, że są Twoimi przyjaciółmi i mogą zawsze na Ciebie liczyć. Za każdym razem, gdy któraś z tych osób będzie potrzebowała pomocy, Ty jej tej pomocy udzielisz niezależnie od konsekwencji lub stracisz 10 punktów szczęścia. Co gorsza dla Ciebie, jesteś w stanie oddać życie za swych przyjaciół, a najgorsze jest to, że wybrane przez Ciebie osoby nie muszą Cię uważać za przyjaciela w ogóle. Jeżeli któryś z twych przyjaciół zginie lub stracisz z nim kontakt na dłużej niż rok i dzień, musisz na jego miejsce wybrać inną osobę, którą uznasz za swego przyjaciela. Ma to jednak i dobre strony. Po pierwsze otrzymujesz doświadczenie w zależności od liczby wybranych przyjaciół. Po drugie za każdym razem, gdy pomożesz przyjacielowi w jakiejś poważnej sytuacji otrzymasz punkt szczęścia.

#### Rozrzutność

Zakazane
: Skąpstwo.

Monety nie są do kolekcjonowania, ale do wydawania. Masz gest, co nazywasz szczodrością, ale dla innych to zwykła rozrzutność. Jeżeli wydasz 20% zarobionych dóbr na napiwki, jałmużnę, datki dla biednych lub stawianie kolejek w knajpach itp. zyskasz punkt szczęścia, a jeżeli tego nie zrobisz to stracisz punkt szczęścia.

#### Skąpstwo

Zakazane
: Altruizm, Przyjaciele ponad wszystko, Rozrzutność.

Złoto! Złoto! Należy do Ciebie i tylko do Ciebie. Nawet jeżeli oddanie komuś swoich pieniędzy miałoby posłużyć dla dobra wszystkich, Ty i tak tego nie zrobisz po dobroci. Pieniądze są Twoje i nikt ich nie weźmie! Tracisz punkt szczęścia za każdym razem, gdy będziesz miał/a poczucie, że za coś przepłaciłeś/aś lub zostałeś/aś okradziony/a. Zyskasz punkt szczęścia, gdy będziesz w swoim otoczeniu najbardziej "obławiał/a się" na łupach i najmniej z nich traciła zyskując kolejne dobra. Poza tym całkiem nieźle się targujesz, co oznacza modyfikator +4 do perswazji przy targowaniu.

#### Skupienie

Zakazane
: Czuwanie.

Zwracasz uwagę raczej na to co dzieje się w Twoim wnętrzu, niż na to, co na zewnątrz. Kara -4 do spostrzegawczości, premia +4 do opanowania.

#### Słaby łeb

Zakazane
: Alkoholizm.

Dodatkowe doświadczenie
: 1000\.

Twoja głowa nie jest przystosowana do tego, aby uderzać w nią obuchem... w zasadzie żadna nie jest, ale Twoja to tak szczególnie. Oszołomienie trwa w Twoim przypadku o 10 rund dłużej. Poza tym kiepsko pijesz (modyfikator -10 do mocnej głowy), zawsze masz kaca po alkoholu i nie możesz rozwijać umiejętności mocna głowa.

#### Smród

Zakazane
: Dworskość, Estetyzm.

Dodatkowe doświadczenie
: 500\.  

Twój smród jest nie do wytrzymania. Zawsze, kiedy wysilisz się choć odrobinę, pocisz się jak świniak. Bez przerwy z Ciebie cieknie. Kąpiel nie pomoże na długo, bo znowu śmierdzisz. Przez swój smród otrzymujesz karę do wszystkich testów związanych z kontaktami społecznymi -5.

#### Szaleństwo

Dodatkowe doświadczenie
: 750\. 

Jesteś permanentnie chory/a psychicznie. Oznacza to, że nigdy nie pozbędziesz się I poziomu danej choroby, a nawet gdyby jakimś cudem się jej pozbyć (np. wysoką magią), to i tak po czasie wróci. Przy otrzymywaniu punktów szaleństwa w pierwszej kolejności rozwija się Twoja "naturalna" choroba psychiczna. Możesz wybrać ich kilka jako oddzielne cechy dodatkowe. Za każdą otrzymasz doświadczenie. 

##### Afektywność dwubiegunowa

Postać miewa częste i skrajne zaburzenia nastrojów objawiające się naprzemienną manią i depresją. Każdego dnia należy testować stan nastrojów na dany dzień pół szansy na pół, że postać będzie miała manię albo depresję. Podczas depresji postać budzi się otrzymując 2 punkty wyczerpania, a podczas manii modyfikator +4 do charyzmy i automatyczne niepowodzenie w testach odparcia się prowokacji (opanowanie).

##### Bezduszność

Traumatyczne wydarzenia sprawiły, że postać popada w psychopatię. Postać staje się niewrażliwa na widok śmierci (efekt powodujące punkty szaleństwa) i otrzymuje modyfikator +4 do testów opanowania. Podlega jednak modyfikatorowi -10 do testów empatii (intuicja) oraz modyfikator -4 plotkowania i perswazji.

##### Bluźnierczość

Postać zanurza się w odmęty nienawiści do bóstw i bogów. Postać traci wiarę w swe bóstwo, boga etc.

##### Chorobliwa podejrzliwość

Postać robi się bardzo podejrzliwa i w zasadzie nie ufa nikomu, gdyż ciągle spodziewa się zdrady lub ataku. Postać przynajmniej raz dziennie wszczyna śledztwa mające na celu sprawdzenie ewentualnych spisków przeciw niej (jak np. przeszukiwanie ekwipunku swych towarzyszy, czy sprawdzanie ich pism). Jeżeli postać tego nie uczyni to straci punkt szczęścia.

##### Destrukcyjność

Odczuwanie niemal nieodpartej chęci niszczenia czegoś. Gdy się już raz pojawi, to niszczy się już wszystko, a w najlepszym razie samą tę skłonność. Najczęściej destrukcyjność objawia się w postaci piromanii, gdyż ogniem najłatwiej dokonywać zniszczeń. Osoby nie są bezpośrednim celem działań destrukcyjnych, lecz jeżeli w konsekwencji pewnych działań poniosę one krzywdę lub śmierć, to postać się na to w pewien sposób godzi (chociaż może czuć wyrzuty sumienia). Postać lubi widok zniszczenia i czerpie z niego radość. Otrzymuje ona punkt szczęścia, gdy sama dokona zniszczenia czegoś wartościowego (przynajmniej 10 000) lub wielkich rozmiarów.

##### Dewiacja

Upodobania seksualne postaci zaczynają odbiegać od normalnego. Postać nie może doznać spełnienia seksualnego bez zaistnienia bodźca, który jest elementem jego dewiacji. Postać osiąga podniecenie seksualne przy istotach o zbliżonej do niej fizjonomii lecz będącej z nim niepłodnej.

##### Egocentryzm
Skupienie na sobie zbytnie uwagi poprzez umiejscowienie swojej osoby w środku całego świata. Postać cierpiąca na egocentryzm będzie zawsze stawiała siebie na pierwszym miejscu. Jeżeli postać chce zachować się na swoją niekorzyść, to musi w tym celu zdać test o ST=40. Niepowodzenie oznacza, że zachowanie się wbrew sobie skutkuje otrzymaniem punktu szaleństwa. 

##### Głosy

Postać słyszy uciążliwe głosy, które są częścią jej realnego świata. Odzywają się one w chwilach, gdy postać przestaje się koncentrować, gdy coś się wydarzy ważnego w jej życiu lub gdy próbuje zasnąć. Słysząc je postać nie może wypoczywać dlatego jej dzienny wypoczynek wydłuża się. Głosy mogą doradzić coś postaci lub wymagać od niej jakiegoś zachowania. Charakter głosów jest zbliżony do charakteru postaci i odzywają się do 1k10 razy dziennie. 

##### Jadłowstręt 
Wydarzenia z życia postaci pozbawiły ją apetytu. Teraz odczuwa ona wstręt do pożywienia, aby co jakiś czas napychać się jedzeniem i wymiotować. Towarzyszy postaci przy tym przekonanie, że jej ciało jest jej wrogiem i jest zbyt grube. Postać zjada niewystarczającą ilość pożywienia w wyniku czego otrzymuje 10 - 14 punktów obrażeń. Zmuszona do jedzenia zwymiotuje je lub utraci punkt szczęścia.

##### Koszmarne wspomnienie

Pewne rzeczy przywołują złe wspomnienia, a wtedy koszmar powraca. Ta choroba sprawia, że mogą pojawiać się wspomnienia dotyczące traumy za każdym razem, gdy jakaś rzecz lub ktoś wywoła je wprost lub przez skojarzenie. Postać musi zdać test opanowania o ST=30 inaczej przez 1k10 minut + minutę, za każde 5 brakujące do zdania testu rozklei się, zacznie wyć, krzyczeć lub skuli się w pozycję embrionalną i będzie ciężko dyszeć w stresie. Postać otrzymuje punkt wyczerpania po takim szoku i będzie przez 10 godzin odporna na kolejne szoki związane z koszmarnym wspomnieniem.

##### Nieobecność

Postać popada w całkowite zobojętnienie wobec świata. Wysączenie 2 punktów charyzmy. Atrybut odnowi się dopiero po wyleczeniu. Postać otrzymuje modyfikator +2 do opanowania.   

##### Obłęd

Postać miewa napady szaleństwa podczas których zachowuje się irracjonalnie. Podczas napadu szału postać myśli i działa w sposób niekonwencjonalny. Napady powtarzają co 1k20 godzin i  trwają do godziny czasu. W napadzie szaleństwa postać otrzymuje premię +6 do testów opartych na ekspresji (gry na instrumentach, sztuki etc.). Język postaci przybiera postać skrajnie metaforyczną i enigmatyczną, przez co do wszelkich testów związanych z komunikacją otrzymuje modyfikator -10.

##### Obsesja

Uporczywe powracanie myśli i skupienie uwagi postaci na jakimś zagadnieniu, rzeczy lub osobie jest oznaką obsesji. Objawia się ona natręctwem myśli dotyczącym przedmiotu, którego jest się świadomym, lecz którego nie można zatrzymać. Postać przynajmniej 2k10 razy dziennie myśli o przedmiocie swojej obsesji, a jeżeli to możliwe, to próbuje doprowadzić do kontaktu z nim. Pojawienie się realnej możliwości kontaktu z przedmiotem obsesji staje się pokusą tak silną, że oprzeć jej się można tylko zdanym testem opanowania o ST=50.

##### Otumanienie

Postać żyje w stanie oddalenia od świata zewnętrznego i z czasem zupełnie przestaje go rozumieć. Postać otrzymuje 10% mniej doświadczenia i podlega wysączeniu 2 punktów inteligencji.

##### Paranoja

Postać ma usystematyzowane urojenie, które wpływa na cały postrzegany przez nią świat. Podstawą paranoi jest przeświadczenie, że jest się przez jakąś grupę osób szkalowanym i zwalczanym, czego logicznym skutkiem jest upatrywanie w tejże grupie swego naturalnego wroga. Postać zwalcza wrogą sobie grupę za pomocą słów i czynów zgodnych z prawem.

##### Pragnienie końca

Postać jest zrozpaczona i popada w depresję. Jej skuteczność maleje, podobnie jak chęć do dalszego życia. Postać otrzymuje 2 punkty wyczerpania każdego poranka.

##### Samookaleczenia

Skłonność do wyładowywania wewnętrznego napięcia na własnym ciele. Postać musi codziennie nacinać swe ciało, aby doznawać bólu. Nie musi to powodować obrażeń, ale blizny po takich aktach zostają. Postać może powstrzymać się przed tym zdając test opanowania o ST=40.

##### Szaleńcza perfekcja

Dobrze robić rzeczy prawidłowo, lecz jeżeli zwykłe prawidłowo nie wystarcza i dąży się do perfekcji za wszelką cenę, to zjawisko to przybiera formę szaleństwa. Perfekcjonistyczna postać będzie mierzyła się ze samym sobą, aby móc zaakceptować wyniki swych działań. Porażka w dowolnym teście skutkuje koniecznością zdania testu opanowania o takim samym ST, gdyż w przeciwnym razie postać albo otrzyma punkt szaleństwa, albo straci punkt szczęścia (Rzuć k100: 1-50 utrata punktu szczęścia; 51-100 zyskanie punktu szaleństwa).

##### Uzależnienie

Uzasadnienie swojego trwania i dobrego nastroju od jakiegoś względnie zbytecznego zjawiska. Uzależniona postać musi co pewien czas mieć dostęp i skorzystać z przedmiotu swojego uzależnienia inaczej będzie cierpiała z powodu tego braku. Uzależniania mogą być różne jak np. adrenalina i odczuwanie ryzyka, gry hazardowe, narkotyki, współżycie seksualne i inne. Postać może mieć wiele uzależnień, które będą działały niezależnie od siebie. Po skonsumowaniu przedmiotu swego uzależnienia postać prócz normalnych efektów odczuwa komfort i odprężenie skutkujące modyfikatorem +2 do wszystkich testów przez godzinę. Poza tym musi przynajmniej raz dziennie (chyba, że konkretny przedmiot uzależnienia ma w opisie częstsze lub rzadsze wymagania co do przyjmowania) "konsumować" przedmiot swojego uzależnia inaczej otrzyma dwa punkty wyczerpania, które zregenerują się dopiero po spożyciu dawki.

##### Złudzenia

Postać widzi więcej niż normalnie, ale to nie znaczy, że to co widzi istnieje. Postać tworzy obrazy, które wkomponowują się w otoczenie łudząc swą obecnością. Postać do 1k10 razy dziennie widzi i ewentualnie słyszy rzeczy, które nie mają miejsca w rzeczywistości. Są to rzeczy drobne, dobrze wpasowujące się w otoczenie.

##### Żądza zabijania

Postać łaknie krwi, a ten głód wzrasta. Za każdym razem, gdy będzie mogła kogoś zabić bez konsekwencji uczyni to. Za każdym razem, gdy zabójstwo będzie wiązało się z ryzykiem będzie musiała zdać test opanowania o odpowiednim ST, gdyż inaczej straci punkt szczęścia. Postać może stworzyć listę 12 osób, których nie będzie chciała zabić. Ryzykowne zabójstwo ST=25 testować należy do raz dziennie.

#### Śpioch

Dodatkowe doświadczenie
: 1000\.

Tylko być spał i spał. Jeżeli jednak jesteś panną, to tylko być spała. Ile się tylko da! Aby się wyspać musisz spać o dwie godziny dłużej w ciągu doby. Niewyspanie grozi wyczerpaniem!

#### Tchórzostwo

Zakazane
: Honorowość.

Dodatkowe doświadczenie
: 500\.

Czy strach Ciebie obleciał? No pewnie! Boisz się wielu rzeczy, ale bez obaw - jakoś wychodzisz cało z opresji, bo w końcu tu jesteś. Kara -10 do testów opanowania przy sprawdzaniu odwagi. Premia +3 do szybkości, gdy postać wycofuje się lub ucieka (przez 10 minut od chwili przestraszenia się). Tchórz żyje dłużej i doświadcza także więcej - otrzymujesz doświadczenie.

#### Zakuty łeb

Pusta głowa ma swoje wady tj. kara -10 do inteligencji i ma swoje zalety tj. brak dodatkowych obrażeń po trafieniu w głowę. 

#### Zimna krew

Zakazane
: Gorąca krew.

Opanowanie to Twoja mocna strona. Brakuje Ci za to zdecydowania. Premia +4 do opanowania, kara -4 do inicjatywy.