### Języki tajemne {data-children-id-prefix=jezyk-tajemny}

[Języki tajemne a trudność ich poznania]
| Nazwa języka | Grupa językowa | Trudność poznania na poziomie ||
| ^^           | ^^             | Podstawowy | Zaawansowany |
| ------------ | -------------- | ---------- | ------------ |
{#tabela-jezyki-tajemne .long-table}

#### Chaosu (Araja’kata)

Grupa językowa
: Demoniczna.

Alfabet
: Patra.

Wymagania
: 10 / 18; Zdolność: Język tajemny; Zdolność: Czytanie i pisanie; Język: Dowolny (oparty o alfabet patra); Cecha dodatkowa: Szaleństwo (obłęd).

Występowanie
: Czarnoksiężnicy wschodu.

Słowa w tym języku są dzikie, ale i piękne, a wielokrotnie dla samych czytających niezrozumiałe. Nie można mówić w tym języku, gdyż słowa nie posiadają tu dźwięku, a jedynie mgliste znaczenie. Można za to próbować nadawać słowom dźwięk wypowiadając je za pomocą innych języków opartych o alfabet patra, chociaż nie są to wtedy prawdziwe słowa chaosu.

#### Elementalik (Riah’ard Hariqma’an)

Grupa językowa
: Thayyas.

Alfabet
: Nabeth.

Wymagania
: 6 / 15; Zdolność: Język tajemny; Atrybut: Charyzma 13; Atrybut: Inteligencja 13; Atrybut: Percepcja 13; Atrybut: Wola 13; Zdolność: Czytanie i pisanie.

Występowanie
: Magowie i mistycy dalekiego południa.

Ten język tajemny jest wykorzystywany przez magów i mistyków z Jaf’Ard i Tihar, chociaż i na Sacterze można spotkać wykonywane za jego pomocą rytuały. Ostatnimi czasy w tym języku wykonuje się modły do Niewidzialnego Boga, którego kult zrodził się całkiem niedawno. Natomiast historycznie korzysta się za pomocą  riah’ard hariqma’an z mocy zaklęć żywiołów, skąd też wzięła się nazwa tego języka w języku haetal, a dalej w lantyńskim.

#### Gyyz (Geez)

Grupa językowa
: Thayyas.

Alfabet
: Heriff.

Wymagania
: 4 / 16; Zdolność: Język tajemny; Atrybut: Charyzma 14; Język: Dowolne dwa (należące do grupy językowej thayyas).

Występowanie
: Czarownicy z południa Jaf’Ard i północy Nubii.

Mawia się, że gyyz to język dwóch światów, gdyż z jednej strony w swojej podstawowej formie jest językiem codziennych rytuałów, a w swej zaawansowanej jest źródłem magii i czarów śmierci. Posługiwanie się tym językiem w prostej wersji jest bardzo intuicyjne i nie stwarza problemów. Gdy jednak chce się coś dokładnie wyjaśnić w tym języku, to może okazać się, że jest to jedną z trudniejszych dla mówcy rzeczy.

#### Haetal (Haetal)

Grupa językowa
: Haetalska.

Alfabet
: Haetal.

Wymagania
: 12 / 15; Zdolność: Język tajemny; Atrybut: Inteligencja 14; Zdolność: Czytanie i pisanie; Język: Dowolne dwa (należące do grupy językowej haetalskiej).

Specjalne
: Poznanie tego języka zmniejsza koszt poznania wszystkich języków z grupy językowej haetalskiej o 2.

Występowanie
: Czarodzieje i mędrcy Imperium, naukowcy w całej Sorii.

Jeden z najstarszych ludzkich języków, który został już niemal całkowicie zapomniany. Ciężko odtworzyć słowo mówione w tym języku, gdyż nawet stare elfy nie zadały sobie trudu, aby spamiętać wymowę słów tego języka. Istnieje on z tego powodu w zasadzie tylko na piśmie. Gramatyka tego języka powstawała naturalnie przez wiele wieków, a słowa zdają się etymologicznie sięgać do korzenia wspólnego wszystkich ludzkich języków. Na bazie gramatyki tego języka, po znaczącym uproszczeniu stworzono gramatykę języka imperialnego oraz wielu innych języków. Słowo „haetal” się nie odmienia.

#### Mowa Mroku (Dorchecanan)

Grupa językowa
: Elficka.

Alfabet
: Aersidhesceal.

Wymagania
: 12 / 18; Zdolność: Język tajemny; Język: Drowi.

Występowanie
: Tam, gdzie szaleni czarnoksiężnicy odprawiają przeklęte rytuały oraz magowie czarnych elfów.

Jest to mroczny język kultów zła. Osoby słuchające tego języka mają wrażenie jakby słowa wlewały truciznę w ich dusze, dlatego normalne osoby unikają tych, którzy go używają. Dużo złych zaklęć potrzebuje wzorca, którego odtworzenie wymaga użycia dorchecanan. Inne jego nazwy to: czarna mowa, przeklęty, bluźnierczy i mowa zła.

#### Runiczny (Rimmut)

Grupa językowa
: Gigancia.

Alfabet
: Runic.

Wymagania
: 10 / 14; Zdolność: Język tajemny; Zdolność: Czytanie i pisanie; Język: Dowolny (oparty o alfabet runic).

Występowanie
: Mistrzowie Run.

Język run wyłącznie językiem pisanym. Kiedyś podobno krasnoludy mogły przemawiać w tym języku, ale z czasem wszyscy zdolni mówić runicznie zmarli. Pismo runiczne jest dość proste i podobnie jak język krasnoludów zdaje się być uporządkowane i bardzo funkcjonalne.

#### Smoczy (Athdracan)

Grupa językowa
: Smocza.

Alfabet
: Dragnijski.

Wymagania
: 16 / 22; Zdolność: Język tajemny; Atrybut: Charyzma 16; Język: Wężowa mowa.

Występowanie
: Smoki, smocze kulty i czarodzieje.

Jest to język rozumnych smoków i pradawnych potworów. Słowa w nim brzmią majestatycznie i mogą wzbudzać grozę. Znawcami tego języka są w zasadzie tylko smoki, a śmiertelni mają małe szanse, aby się go nauczyć. Osobami, które często próbują nauczyć się tego języka są ambitni czarodzieje, gdyż znajomość tego języka pozwala na użycie potężnych zaklęć.

#### Staroelficki (Sidhe’arte’riael)

Grupa językowa
: Elficka.

Alfabet
: Aersidhesceal.

Wymagania
: 14 / 20; Zdolność: Język tajemny; Atrybut: Percepcja 14; Umiejętność: Sztuka (śpiew) o wartości testu (bez modyfikatora) +30; Język: Dowolny (należący do grupy językowej elfickiej).

Występowanie
: Kapłani i czarodzieje elfów.

Jest to stary język elfów, którego relikty występują w obrządkach ceremonialnych i religijnych. Same słowa w tym języku niczego nie „znaczą”, ale „rozumie” się je przez współwystępowanie z innymi słowami w zdaniu.

#### Wiedźmiński (Mejikbhasa)

Grupa językowa
: Goblińska.

Alfabet
: Sidhesceal.

Wymagania
: 8 / 14; Zdolność: Język tajemny; Język: Dowolny (należący do grupy językowej goblińskiej).

Występowanie
: Magowie jorów, orków i goblinów.

Powodujący ciarki na plecach język magii, który nazywa się również „szamańskim” oraz „czarnoszczurzym”. Słowa są skomplikowane i piskliwe. Istnieje w tym języku niezwykle wielka grupa słów, które opisują zniszczenie i ból.