### Krasnolud (Krasnoludowie, Krasnoludy)

Pierwsi krasnoludowie zostali wykuci w kamieni i odlani z metalu przez dawnych bogów i do dzisiaj są oni blisko związani zarówno z kamieniami, jak i metalami, chociaż rozmnażają się od dawien dawna w naturalny sposób. 

Krasnoludowie doznali schizmy w dawnych czasach w wyniku której jeden rodzaj podzielił się na dwie rasy - pierwsza żyje na granicy Wiecznej Nocy i jej przedstawiciele nazywani są Ayyończykami, chociaż częściej mówi się o nich Krasnoludowie Lodowi albo Zimowi. Druga z ras mieszka na południe od Północnego Morza i na północ od Jaf'Ardu, a jest nazywana po prostu "Krasnoludami" (gdyż to ich pierwszych poznali ludzie). Obecnie ci "zwykli" krasnoludowie zwani są krasnoludami górskimi, kravgarami lub rzadziej krzatami. Część Kravgarów odeszła niegdyś od swych bogów skuszeni złem Myrkurytów i zamieszkała w podziemnych królestwach jako drowy. Obecnie ci krasnoludowie nazywani są podziemnymi lub jordisami. 

Doświadczenie początkowe
: 2500 punktów. Poza tym wszyscy krasnoludowie posiadają poniższe cechy główne.

Cztery żołądki
: Krasnoludy mają cztery żołądki miast jednego. Mogą one dzięki temu zjeść więcej niż normalny człowiek i dłużej trawić spożyty pokarm. Jeden żołądek obsługuje na bieżąco spożywany pokarm, a pozostałe trzy pełnią rolę magazynów. Krasnolud w tych trzech żołądkach może zmieścić pożywienie, które zapewni mu siłę na 6 dni. Soki miast trawić pożywienie zakonserwują je i krasnolud będzie mógł sięgnąć po nie po jakimś czasie (gdy poczuje się głodny). Jeżeli nie będzie chciał on trzymać w brzuchu tego pożywienia może je wydalić w tradycyjny sposób, chociaż takie posiedzenie może potrwać nawet godzinę. Pożywienie w tych trzech żołądkach może być przechowywane przez tyle dni ile wynosi 1/2 woli krasnoluda. Po tym czasie rozpoczyna się trawienie pokarmu. Jedzenie wysokoenergetyczne lub mało odżywcze może zmienić ilość dni, przez które krasnolud będzie utrzymywał siły. 

Krasnoludzki sprint
: Krasnoludy są sprinterami i są zabójcze na krótkich dystansach. Krasnolud może zwiększyć swą szybkość o +5 na czas 1 tury za co otrzymuje 2 punkty zmęczenia. 

Odporność na magię
: Krasnoludy są w większym stopniu niewrażliwe na magię i zaklęcia, a ta właściwość jest przeważnie ich jedyną magiczną właściwością. Krasnolud otrzymuje premię +5 do obrony magicznej. Poza tym na krasnolud otrzymuje karę -10 do mocy magicznej, co przekłada się na moc rzucanych przez niego zaklęć. 

Odporność na trucizny
: Krasnoludy nie dbają o zdrowy tryb życia. Często się upijają, jedzą obrzydliwe dla ludzi rzeczy i często padają ofiarami jadowitych stworzeń. Takie życie wykształciło w nich zwiększoną odporność na każdy rodzaj trucizn. Krasnolud otrzymuje +3 do wytrwałości na potrzeby opierania się efektom trucizn. 

Podziemny zmysł
: Krasnoludy są obdarzone dodatkowym zmysłem, który przydatny jest w ich tunelach lub podziemnych kompleksach. Krasnolud, który stanie przed wejściem do jakiegoś tunelu będzie w stanie określić po ilu metrach skończy się ten tunel, niezależnie od tego w jaki on sposób powstał. Krasnolud dzięki temu zmysłowi zdaje sobie sprawę z tego po ilu metrach kończy się tunel, pod warunkiem, że koniec tunelu mieści się w zasięgu wyniku test spostrzegawczości. Poza tym tunel musi mieć na całej długości średnicę mniejszą niż 10 metrów, aby zmysł ten zadziałał na tym tunelu. Miejsce tunelu szersze od 10 metrów średnicy, będzie uznane przez zmysł, jak koniec tunelu. 

Stabilność
: Krasnoludy bardzo dobrze zachowują równowagę, gdyż mają nisko osadzony środek ciężkości. Jeżeli krasnolud stoi na dwóch nogach i tylko na nich opiera swój ciężar, otrzymuje premię +5 do testów zwarcia przy zachowaniu równowagi. 

Szybkość
: Krasnoludy poruszają się na krótkich nogach, dlatego są wolniejsze od przeciętnego człowieka. Krasnolud posiada karę do szybkości -1. 

Urodzony w zbroi
: Ciała krasnoludów są przystosowane do tego, aby nosić zbroję każdego rodzaju. Krasnoludy otrzymują zdolność premiową: Biegłość w zbroi III, co zapewnia mu biegłość w zbroi ciężkiej, lekkiej i średniej. 

Widzenie w ciemności
: Krasnoludy mają bardzo czuły wzrok, który pozwala im widzieć dwa razy dalej w ciemnościach niż normalnemu człowiekowi. Jeżeli człowiek przy świetle ze świecy widzi co się dzieje wokół niego w odległości 4 metrów, to krasnolud przy tej samej świecy i świetle będzie mógł widzieć co się wokół niego dzieje na odległość 8 metrów. 

Wydajne płuca
: Krasnoludy słyną z tego, że ciężko jest ich pozbawić oddechu. Ich płuca są bardzo wydajne przez co przy pozbawieniu oddechu lub wstrzymaniu oddechu pozwala im działać 2 razy dłużej. 

#### Krasnolud Górski

Cechy krasnoludów górskich
: Cztery żołądki, Krasnoludzki sprint, Naturalnie wytrzymały, Odporność na magię, Odporność na trucizny, Podziemny zmysł, Sen wojownika, Stabilność, Szybkość, Urodzony w zbroi, Widzenie w ciemności, Wydajne płuca i Żywotność.

Atrybuty
: Krasnoludy górskie są silne i krzepkie, ale także niezgrabne, niemiłe i niezbyt urodziwe. 

[Atrybuty krasnoludów górskich]
| Ko | Re | Si | Zr | Ch | In | Pe | Wo |
| -- | -- | -- | -- | -- | -- | -- | -- |
| +6 | -2 | +3 | -2 | -2 |  0 |  0 | +3 |

Sen wojownika
: Krasnolud górski, gdy jest w pełni najedzony tzn. ma wszystkie żołądki pełne, a wszystkie jego rany są opatrzone może udać się na trwający 12 godzin sen. Jeżeli sen nie zostanie niczym zakłócony to krasnoludowi zregeneruje się tyle utraconych punktów życia ile wynosi jego wytrwałość.

Żywotność
: Krasnoludy górskie słyną ze swej odporności na rany i krwawienie, dlatego zwykle jako ostatni schodzą z placu boju. Krasnolud otrzymuje premię +12 punktów życia, a jego wytrwałość zwiększa się o +3.

#### Krasnolud Lodowy

Cechy lodowych krasnoludów
: Cztery żołądki, Emisja ciepła, Fałda tłuszczu, Krasnoludzki sprint, Naturalnie wytrzymały, Odporność na chłód, Odporność na magię, Odporność na trucizny, Podziemny zmysł, Sen zimowy, Stabilność, Szybkość, Urodzony w zbroi, Widzenie w ciemności i Wydajne płuca.

Atrybuty
: Krasnoludy lodowe są wytrwałe i sprytne, ale niestety są także pokraczne i naturalnie opryskliwe.

[Atrybuty krasnoludów lodowych]
| Ko | Re | Si | Zr | Ch | In | Pe | Wo |
| -- | -- | -- | -- | -- | -- | -- | -- |
| +5 | -2 | +2 | -2 | -3 | +1 | +2 | +3 |
 
Emisja ciepła
: Krasnolud lodowe wykształciły w sobie niezwykłą zdolność rozgrzewania swego ciała, co pomaga im przetrwać w mroźnych miejscach. Krasnolud może zwinąć się w pozycję embrionalną i zacząć kurczyć swe mięśnie w celu wydzielenia ciepła. Krasnolud jest w stanie dzięki takiej emisji ciepła zwiększyć temperaturę obszaru o objętości 10 metrów3 o +5 stopni Ar (Celsjusza) w ciągu godziny. Rozpoczynając każdą godzinę ogrzewania krasnolud lodowy otrzymuje 2 wyczerpania, a także spala 0,5 kg swej fałdy tłuszczu. Krasnolud może podgrzać otoczenie maksymalnie do temp. 30 stopni Ar. Podgrzewając otoczenie krasnolud zyskuje premię +20 do odporności na chłód. 

Fałda tłuszczu
: Krasnoludy lodowe mają wyglądające obrzydliwie dla wielu brzuchy. Krasnolud lodowy może gromadzić tłuszcz na brzuchu w postaci fałdy. Nie wygląda ona zbyt estetycznie nawet dla pobratymców lodowych krasnoludów, ale ma zastosowanie praktyczne, gdyż każdy kilogram tłuszczu daje krasnoludowi +1 do wytrwałości na potrzeby opierania się efektom chłodu. Krasnolud może mieć maksymalnie tyle kg tłuszczu w swej fałdzie, ile wynosi jego dwukrotna wartość wytrwałości. Aby powstał kilogram fałdy tłuszczu, krasnolud musi zapełnić swe 3 magazynowe żołądki, a następnie rozpocząć proces zamiany pożywienia w fałdę tłuszczu, który trwa 10 dni i nie wymaga specjalnego skupienia. Przez fałdę tłuszczu zwiększa się waga krasnoluda, ale nie wpływa ona na jego udźwig i obciążenie. Wysokoenergetyczne pożywienie może zmniejszyć ilość koniecznych do zapełnienia żołądków, a nisko-energetyczne pożywienie może nie wystarczyć do rozpoczęcia procesu. 

Odporność na chłód
: Odpowiednia budowa ciała sprawia, że krasnoludy lodowe są lepiej przystosowane do życia w wysokich partiach gór, ponieważ nie tracą tak szybko ciepła. Krasnoludy lodowe otrzymują premię +12 do wytrwałości na potrzeby opierania się efektom chłodu. 

Sen zimowy
: Krasnolud lodowy może wpaść w stan hibernacji, który może mu pomóc przetrwać w nadzwyczajnych warunkach. Krasnolud lodowy, aby wejść w stan snu zimowego musi przez około godzinę uspokajać swój oddech. Gdy oddech się uspokoi krasnolud zasypia. W czasie snu zimowego krasnolud w ciągu dnia spala 0,5 kg tłuszczu ze swej fałdy tłuszczu i zużywa tylko 1/10 tlenu co normalnie. Krasnolud może pozostać w stanie snu zimowego do czasu, aż spali cały zapas tłuszczu ze swej fałdy. Po obudzeniu się krasnolud otrzymuje 5k6 punktów wyczerpania (krasnolud nie może umrzeć z powodu wyczerpania po zakończeniu snu zimowego). Przez czas jego trwania krasnolud ma spowolnioną akcję serca, zwężenie naczyń krwionośnych, zmniejszone zapotrzebowanie na tlen, a temp. jego ciała jest tylko o 4 stopnie wyższa od temp. otoczenia. 