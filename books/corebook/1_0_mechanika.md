## Mechanika

W rozdziale tym pojawia się opis podstawowej terminologii stosowanej w grze i mechaniki, która jest bazą działania pozostałych zasad. W przypadku kolizji między zasadami należy skorzystać z tej, która wyłącza pozostałe lub, gdy nie ma na to wyraźnego wskazania, skorzystać z tej najbardziej szczegółowej.

W razie wątpliwości przy interpretacji zasad należy przyjąć tę interpretację najbardziej korzystną dla Gracza. Ostateczne zdanie co do rozumienia zasad ma jednak MG. W przypadku zaś braku odpowiedniego potencjału inteligencji u MG należy go zmienić (działanie to jest oczywiście w dyspozycji graczy).

Mechanika gry służy temu, aby w szybki i obiektywny sposób rozstrzygać spory co do rezultatów działań w grze między Graczami lub Graczem i Mistrzem Gry. Jej celem nie jest utrudnienie życia komukolwiek, kto zdecyduje się na grę, a wręcz przeciwnie - całość mechaniki ma w obiektywny sposób wyznaczać rozwiązania problemów powstających w tle fabuły gry, gdy dojdzie do sytuacji w której jakiś Gracz będzie miał odmienne zdanie w stosunku do drugiego Gracza lub nawet Mistrza Gry. Mechanika będzie wtedy zbiorem zasad, które wskażą kto ma rację, a kto się myli, czyli w konsekwencji będzie wskazywała ona rozwiązanie sprawiedliwe.

Przy interpretacji zasad mechaniki trzeba mieć na względzie sposób użycia spójników: "i" to koniunkcja, "oraz" to koniunkcja o formule "p, a następnie q", "lub" to alternatywa łączna, a "bądź" i "albo" to alternatywa rozłączna.

Zmiana zasad mechaniki: Podstawową zasadą Tales and Legends jest czerpanie radości z gry, więc w przypadku niezgadzania się z jakąś zasadą mechaniki może być ona wyłączona lub zmieniona. Każda zmiana winna być dokonana jawnie, w czasie poprzedzającym rozpoczęcie rozgrywki lub za obopólną zgodną w czasie gry. W celu zażegnania ewentualnych konfliktów wszystkie zmiany winny być spisane, a nowi Gracze powinni być o nich uprzedzeni i mieć do nich wgląd.

!!!include(1_1_terminologia_podstawowa.md)!!!

!!!include(1_2_swiat_przygod.md)!!!

!!!include(1_3_zycie_i_smierc.md)!!!

!!!include(1_4_ruch_podrozowanie_i_dzwiganie.md)!!!

!!!include(1_5_mana_i_magia.md)!!!

!!!include(1_6_szczescie.md)!!!
