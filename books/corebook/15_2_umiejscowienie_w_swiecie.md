### 15.2 Krok 2: Umiejscowienie w świecie

Każdy skądś pochodzi i wychował się w jakichś warunkach. Możliwe, że Twoja postać nie pamięta swego dzieciństwa lub straciła pamięć (amnestia jest popularna w światach fantasy i telenowelach brazylijskich), ale i tak musi skądś pochodzić, nawet jeżeli jej żywot jest efektem magicznego eksperymentu.

Pierwszą korzyścią z wyboru regionu pochodzenia postaci jest otrzymanie "darmowego" języka, który jest charakterystyczny dla danego regionu. Drugą korzyścią jest możliwość przeprowadzania wszystkich testów znajomości związanych z regionem, a trzecią dostęp do specjalnej listy zdolności, którą postać będzie mogła zakupić za doświadczenie początkowe.

### LISTA REGIONÓW POCHODZENIA

#### Enklawa Leśnego Ludu

Po całej Sorii w regionach, gdzie dominują ludzie, a ostały się jeszcze wielkie lasy może znajdować się enklawa zielonych elfów. Elfowie ci są żyją we własnych małych społecznościach, które są pozostałością po czasach, gdy w Sorii byli dominującą siłą. Elfowie mimo życia w enklawach niemal zawsze orientują się na swój świat zewnętrzny, więc naturalnym jest utrzymywanie przez nich kontaktów przynajmniej z ludźmi żyjącymi poza ich siedliskami. Enklawy występują w Carphetii, Espagrii, Lantynie, Rimtal, Scytrii, Siegvaardzie i Środkowych Królestwach. 

Rasy
: Elf zielony.

Język
: Leśny.

Znajomości
: Enklawa Leśnego Ludu; dla postaci z Inteligencją 16 ludzki region gdzie leży enklawa oraz Wielki Las. 

Pozycja społeczna
: Dom Służb.

#### Rimtal

Na południe od Lodowej Korony rozciąga się kraina między Północnym Morzem, a Oceanem, która nazywana jest Rimtal. Żyją tu ludzie, których głównymi zajęciami są wyprawy łupieżcze, pijactwo i chędożenie dziewek. Obyczajność Noringów, jak o sobie mówią nie należy do najbardziej cywilizowanych w Sorii. Politycznie Rimtal jest rozbity na wiele małych autonomicznych społeczności, a nad każdą z nich pieczę sprawuje jarl. Cały Rimtal ma jednak króla, który mimo panującej tu swawoli może całkiem sporo.

Rasy
: Człowiek elidiończyk.

Język
: Rimtalski.

Znajomość
: Rimtal.

Pozycja społeczna
: Wolny.

#### Siegvaard

Państwo federacyjne na północ od Gór Środka Świata i na południe od Morza Północnego. W Siegvaardzie żyją głównie ludzie, a z uwagi na wielkie wpływy religii Mymkrafta panuje tu powszechna ksenofobia, rasizm i seksizm. Codziennością są polowania na czarownice, ale w tej nieprzyjaznej dla obcych krainie jest również miejsce na honor, wolę poświęcenia siebie dla dobra wspólnego, oddanie cesarzowi i nieustępliwość wobec zła.

Rasy
: Człowiek elidiończyk oraz kreol (elidiończyk-lantańczyk), elflin (elidiończyk oraz kreol elidiończyk-lantańczyk).

Język
: Siegvaardzki. 

Znajomości
: Siegvaard.

Pozycja społeczna
: Wolne chłopstwo albo plebs miejski.

#### Wolne Klany

Poza Górami Środka Świata istnieje wiele krasnoludzkich społeczności górali. Krasnoludowie ci trwają od lat poza zasięgiem ludzkiej władzy, dzieląc z ludźmi jedynie wymianę handlową i sprzedają swe usługi świetnych najemników, rzemieślników i górników. Wolne Klany spotkać można w Espagrze, Scytrii, Sarmii, Siegvaardzie i Środkowych Królestwach.

Rasy
: Krasnolud górski.

Język
: Kamienny; Premiowo (Int 12): jeden język ludzi zamieszkujących okoliczne: Espagryjski, Lantyński, Rimtalski, Sarmijski lub Siegvaardzki.  

Znajomości
: Wolne Klany.

Pozycja społeczna
: Dverg.
