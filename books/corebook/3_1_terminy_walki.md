### Terminy walki

W niniejszym podrozdziale opisane zostały wszystkie pojęcia, które trzeba znać, aby móc zapoznać się z zasadami walki. 

#### Atak {#header-atak-terminologia-walki}

Atak jest formą akcji podczas walki, którą postać wykonuje w swojej turze. Atak może mieć kilka wariantów, w zależności od uzbrojenia postaci. 

Bezpośredni
: Atak bronią białą lub wręcz wykonywany w przeciwnika znajdującego się w zasięgu rażenia. Podczas ataku żadna część broni z reguły nie odłącza się od ciała atakującego. Atak taki powoduje dodatkowe obrażenia zależne od siły postaci. 

Dystansowy
: Atak wykonywany przy użyciu broni strzeleckiej, miotanej lub magii. Atakujący podlega modyfikatorowi: -1 za każde 2 metrów oddalenia celu ataku. Nie można atakować celów dalszych niż wynosi maksimum zasięgu broni lub zasięgu czaru.

Obszarowy
: Jest to atak, którego celem nie jest postać, tylko pole na którym się ona znajduje. Efekt ataku dotyczy jednak tego co się na owym polu znajduje. ST trafienia w obszar zależy od jego wielkości i odległości w jakiej się znajduje od atakującej postaci (ponosi się karę jak za atak dystansowy, jeżeli dotyczy). ST trafienia w pole 1 na 1 metr wynosi 10 + kara za odległość.  Jeżeli celem ataku jest postać to w przypadku zadanych obrażeń należy uznać, że została trafiona ona w korpus.

#### Atak z zaskoczenia {#header-terminologia-atak-z-zaskoczenia}

Atak wykonywany przeciw postaci, która nie jest świadoma tego, że ktoś ją atakuje lub nie jest w stanie namierzyć źródła ataku. Obrona fizyczna atakowanego przyjmuje wariant nieprzygotowany. Atakowany nie może parować i unikać ataków. 

#### Broń improwizowana

To, że wszystko może być bronią nie znaczy, że wszystko się nadaje na dobrą broń. Niektóre przedmioty nie zostały stworzone do walki i dlatego nazywane są w mechanice bronią improwizowaną. Gdy postać używa broni improwizowanej do ataku podlega modyfikatorowi -5 do testów władania. Przedmiot użyty jako broń należy porównać z jakimś egzemplarzem broni i na podstawie podobieństwa dobrać odpowiedni test władania, a także kostki obrażeń. Broń improwizowana posiada o dwa stopnie niższe kostki obrażeń od tej, którą przypomina.

#### Broń ciężka

Każda postać może używać wielu broni, lecz niektóre z uwagi na jej udźwig będą posiadały cechę "ciężka". Postać może bez żadnych kar korzystać jedną ręką z broni, której waga w kg wynosi nie więcej niż 1 + 1/10 udźwigu postaci, a w przypadku przedmiotów trzymanych oburącz, waga nie może być dwa razy większa. Korzystając z cięższych broni, postać otrzymuje karę -1 do testów władania, za każde 0,1 kg ponad dopuszczalny limit. 

Postać mająca karę -1 z tytułu ciężkiej broni, nie może wykonywać daną bronią ataków kosztem akcji dodatkowej lub szybciej. Postać mająca karę -10 z tytułu ciężkiej broni musi poświęcić ponad normalny koszt w akcjach jedną akcję dodatkową, aby wykonać jeden atak. Jeżeli waga broni trzymanej jednoręcznie wynosi więcej, niż 1/2 udźwigu postaci, a trzymanej dwuręcznie wynosi więcej, niż udźwig postaci, to postać nie może korzystać z umiejętności władanie, w celu wykonania testu trafienia i należy ją traktować tak, jakby nie miała w ogóle biegłości w danej broni. 

Postać może również wykorzystać więcej energii do ataku i zniwelować przy tym karę do testu władania, otrzymując w zamian punkty zmęczenia. Postać może w ten sposób obniżyć karę z ciężkiej broni o 5 na potrzeby przeprowadzenia jednego testu władania i otrzymując po nim punkt zmęczenia. 

#### Cios w plecy

Postać będąc atakowana od strony swoich pleców przez przeciwnika otrzymuje karę -5 do obrony fizycznej względem jego ataków bezpośrednich i dystansowych. Kara ta dotyczy również testów uników i parowania ataków zza pleców. 

#### Flankowanie i przyszpilenie 

Następuje wtedy, gdy postać zostanie zaatakowana z dwóch przeciwnych stron lub nie ma za sobą dostatecznej przestrzeni do swobodnego bronienia się. Atakowany otrzymuje karę -5 do obrony fizycznej. Modyfikatory z flankowania i ciosu w plecy sumują się ze sobą, jeżeli dochodzi do sytuacji, gdy oba działają.  

#### Inicjatywa {#header-terminologia-inicjatywa}

Wyznacza ona kolejność rozpoczynania się tur w rundzie. Aby ustalić kolejność działań należy dla każdej włączającej się do walki postaci wykonać test inicjatywy. Deklarowanie akcji i sprawdzanie ich wyniku odbywa się w kolejności od najwyższego wyniku do najniższego. Remisy należy rozstrzygać na korzyść Bohaterów, a w przypadku ich remisów na korzyść tego, który ma wyższy refleks. 

#### Inicjatywa a dobiegnięcie do strzelca

Jeżeli podczas walki postać będzie oddalona od oponenta, który jest wyposażony w broń dystansową (łuk, kusza, rzuca przedmiotami, rzuca czarami) może okazać się, że mimo wygrania z tym przeciwnikiem testu inicjatywy i tak nie będzie można do niego dobiec nim tamten zaatakuje. 

Aby sprawdzić szybkość z jaką postać się dostanie do oponenta należy w teście inicjatywy przyjąć, że za każde 10 więcej w teście postać będzie w stanie wykonać akcję zwykłą, a o każde 5 więcej akcję dodatkową. W tych akcjach postać będzie korzystała z ruchu taktycznego, aby zbliżyć się na zasięg ataku do oponenta (patrz rozdz. 5.3 Ruch taktyczny).

Aby sprawnie rozegrać kwestię dobiegnięcia do strzelca MG winien wpierw sprawdzić co postacie będą chciały zrobić, a następnie dopiero wykonać test inicjatywy w celu sprawdzenia czy im się to uda. Z uwagi na pewne skomplikowanie liczenia tego typu akcji zaleca się rezygnację z tego zapisu przy większej ilości walczących przeciwko sobie. 

#### Kostki obrażeń

To kostki, których wynik testu określa otrzymane przez cel trafienia obrażenia. Kostki obrażeń przybierają postać stopni i tak np. broń improwizowana będzie miała o stopień gorsze kostki obrażeń, niż konkretna broń do której jest tylko podobna. Z drugiej strony pewne lepiej wykonane bronie będą miały wyższe stopnie obrażeń. Poniższa tabelka przedstawia zmiany kostek obrażeń w zależności od zwiększania i zmniejszania stopni.

[Stopnie obrażeń a zamiany kostek obrażeń]
| ----- | ----- | ----- | ----- | ----- | ----- | ----- |
|   1k2 |   1k4 |   1k6 |   1k8 |  1k10 |  1k12 |   2k6 |
|   2k8 |  2k10 |  2k12 |   3k8 |  3k10 |  3k12 |  4k10 |
|  4k12 |  5k10 |  5k12 |  7k10 |  8k10 |  9k10 | 10k10 |
| 11k10 | 12k10 | 13k10 | 14k10 | 15k10 | 16k10 |  etc. |

#### Miotanie/Rzucanie

Postać może wykorzystać broń i rzucić nią w przeciwnika/obiekt aby spowodować nią obrażenia. Należy przeprowadzić normalny test rzucania (władanie), aby sprawdzić, czy postać trafiła w przeciwnika/obiekt. Jeżeli postać korzysta z broni, która nie jest zaprojektowana do miotania, otrzymuje modyfikator -10 do testu (jeżeli dodatkowo jest to broń improwizowana, to ten modyfikator zastępuje ten z broni improwizowanej). Broń taka zadaje obrażenia takie, jakie zadałaby przy ataku nią jedną ręką, lecz kostki obrażeń są niższe o 2 stopnie (jak przy broni improwizowanej). Jeżeli nie podano inaczej przedmiotem można miotać w zasięgu Udźwig - waga broni w kg. Zasięg ten liczony jest w metrach.

Udźwig - waga przedmiotu (w kg) = zasięg rzutu

#### Niewidoczny przeciwnik 

Reguła dotyczy sytuacji, gdy ofiara ataku nie widzi atakującego. Obrona fizyczna atakowanego, który nie widzi atakującego przyjmuje wariant nieprzygotowany. 

#### Przewaga wysokości

Postać będąc atakowana przez przeciwnika stojącego metr (lub więcej) ponad poziomem na którym ona stoi, otrzymuje karę -5 do obrony fizycznej, prawowania i uników względem jego ataków bezpośrednich.

#### Przewrócenie, postać leży

Leżąca postać otrzymuje modyfikator -10 do obrony fizycznej, uników i parowania, ale tylko względem ataków bezpośrednich. Wobec ataków dystansowych otrzymuje modyfikator +10 do obrony fizycznej. 

#### Rozrzut przy ataku obszarowym

Przy atakach dystansowych, gdy mamy atak obszarowy może okazać się, że postać nie trafi w cel, gdyż najzwyczajniej niecelnie pośle pocisk lub swą broń. W tym wypadku należy określić, gdzie spada pocisk albo broń. Porażka w teście oznacza, że pocisk spada na losowe pole. Możliwe, że mimo spudłowania pocisk spadnie na pole w które się celowało, gdyż "pudło może trafić w cokolwiek."

Porażka o 1: Rzuć k10, porównaj z diagramem. Wynik 10 - rzuć ponownie.

[Rozrzut przy ataku obszarowym]
| - | - | - | 
| 9 | 2 | 3 |
| 8 | 1 CEL/CENTRUM | 4 |
| 7 | 6 | 5 |

Wyższa porażka: Rzuć odpowiednią kostką oraz k10. Wynik k10 oznaczy kierunek, a odpowiednia kostka zasięg pól. Wynik będzie oznaczał, nowe centrum dla którego wynik kolejnego rzutu k10 określi miejsce, gdzie spadł pocisk. 

[Kostki odległości pól zależne od wyniku porażki w teście]
| Porażka w teście o... | Kostka odległości pola | Powierzchnia rozrzutu |
| --------------------- | ---------------------- | --------------------- |
| 1-4                   | żadna                  | 9 m^2^                |
| 5-9                   | k2                     | 49 m^2^               |
| 10-19                 | k4                     | 121 m^2^              |
| 20-29                 | k6                     | 225 m^2^              |
| 30-39                 | k8                     | 361 m^2^              |
| 40-49                 | k10                    | 529 m^2^              |
| 50+                   | k12                    | 729 m^2^              |

**Nie można posłać broni lub pocisku dalej, niż wynosi maksymalny zasięg broni.**

#### Siła obrażeń 

Wiele broni może zadawać dodatkowa obrażenia, które zależą od siły atakującego, a dokładniej wartości tej siły. Siłę obrażeń dzieli się na kilka kategorii (stopnie) zależnych od tego jaką część wartości atrybutu dodaje się do wartości zadanych obrażeń.

Ciąg kolejnych kategorii: 0; 1/8; 1/4; 1/2; 1; 1,5; 2; 3; 4; 5; 6; +1 etc.

Ustalając efekty kolejnych kategorii należy pamiętać, że wartości zapisane jako ułamki dzieli się i zaokrągla wielokrotnie w ramach tego samego działania matematycznego. Poza tym tylko kategoria 0 nie zapewni jakiegokolwiek bonusu do wyniku testu obrażeń. 

[Wartość siły a dodatkowe obrażenia]
| Wartość siły | -- Kategoria obrażeń --     |||||||
| ^^           | 1/8 | 1/4 | 1/2 | 1 | 1,5 | 2 | 3 |
| ------------ | --- | --- | --- | - | --- | - | - |
{#tabela-wartosc-sily-a-dodatkowe-obrazenia .long-table}

Chwycenie broni oburęcznie, gdy walczy się nią w atakach bezpośrednich powoduje podniesienie kategorii obrażeń o 1, chyba że posiada ona cechę "lekka", to wtedy nie powoduje ona zwiększenia stopnia siły obrażeń. 

#### Test obrażeń

Test mający ustalić jakie obrażenia spowodował atak. Należy wykonać rzut kostkami obrażeń i dodać odpowiednie modyfikatory lub premie (np. te wynikające z siły obrażeń). Jeżeli nie napisano wyraźnie w opisie "test obrażeń", to określenie "test" nie dotyczy tego właśnie rodzaju sprawdzania wyników.

#### Tarcza {#header-terminologia-tarcza}

Przedmiot ochronny służący do parowania ataków. Wszystkie tarcze mają cechę "parowanie", a to oznacza, że skorzystanie z tego manewru wymaga poświęcenia tylko akcji dodatkowej, a poza tym zwykle zapewniają one jakiś modyfikator do testów władania nimi, gdy się ich używa do parowania. Poza tym tarcze zapewniają pancerz i pokrycie. Pierwszy sposób wykorzystania tarcz jest aktywny, a drugi bierny, gdyż pancerz i pokrycie tarcze będą zapewniały nawet, gdy postać nie przeznaczy na to akcji podczas walki. Każde miejsce chronione tarczą otrzymuje wskazane pokrycie, a ręka chroniona tarczą dwukrotność tego pokrycia. Pokrycie z tarczy nie sumuje się z pokryciem ze zbroi, ale pancerz zapewniany przez nie już tak. Oznacza to, że gdy postać będzie atakowana, a wróg nie pokona w teście trafienia pokrycia danej części ciała postaci chronionego tarczą, to obrażenia, które otrzyma postać zostaną dodatkowo zmniejszone o wartość pancerza tarczy. Innymi słowy pokrycie ze zbroi i z tarczy nakładają się na siebie, ale pancerze już sumują. 

#### Walka wręcz {#header-terminologia-walka-wrecz}

Walka wręcz to w mechanice gry synonim walki bez oręża. Bronią staje się samo ciała postaci (uderzenie pięścią, nogą, etc.). Sukces trafienia przeciwnika zależy od testu umiejętności o takiej samej nazwie. ST testu jest obrona fizyczna atakowanego.

[Uderzenie bez broni]
| Kostki Obrażeń | Siła Obrażeń | Waga | Cena |
| -------------- | ------------ | ---- | ---- |
| 1k4            | 1/8          | -    | -    |
| Cechy: Lekkie, Słabe, Walka wręcz. ||||

Cecha lekka sprawia, że postać nie będzie otrzymywała żadnych premii za połączenie różnych kończyn w ramach jednego uderzenia, ale będzie mogła za to korzystać z uderzeń bez broni podczas zwarcia i dokonywać nimi finty. Cecha słabe oznacza, że obrażenia zadawane w teście obrażeń należy podzielić przez 2. Oznacza to, że mimo wyniku testu obrażeń - kostek oraz stopnia siły, postać zada tylko połowę wskazanych obrażeń. 

Poza tym trzeba pamiętać, że każde uderzenie powoduje ryzyko uszkodzenia broni i z uderzeniem bez broni jest podobnie - postać może złamać zrobić sobie krzywdę uderzając w twarde obiekty. Każde uderzenie, które powoduje obrażenia wyższe niż wynosi wytrwałość postaci (plus ewentualny naturalny pancerz) powodują odpowiednio wysokie obrażenia (punkt za punkt ponad limit). 

#### Zbroja
Przedmiot ochronny noszony na ciele w celu zmniejszania otrzymanych obrażeń. Każda zbroja zapewnia pokrycie i posiada wartość pancerza. Zbroją mogą być: hełmy, napierśniki, nogawice i rękawice. Pokrycie oznacza jak duża cześć ciała jest osłonięta, a pancerz oznacza o ile zostaną zredukowane obrażenia, które otrzyma postać, gdy zostanie trafiona w część ciała chronioną zbroją, w sytuacji nieuzyskania przez oponenta odpowiednio wysokiego testu trafienia.
