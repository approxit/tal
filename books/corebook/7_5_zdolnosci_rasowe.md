### 7.5 Zdolności rasowe {data-children-id-prefix=zdolnosc-rasowa}

Przedstawiciele różnych ras mogą wykształcić specyficzne zdolności, które zdeterminowane są ich biologią lub naturą. Zdolności te nazywane są rasowymi.

[Zdolności rasowe i ich wymagania]
| Nazwa | Wymagania^1^ |
| ----- | :----------- |
{#tabela-zdolnosci-rasowe .long-table}

!!!include(_table_footnote_requirements.md)!!!

#### Feromony 

Wymagania
: Rasa: Krwawy elf.

Korzyść
: Ciernie krwawego elfa przez godzinę od "wypuszczenia" nadają mu specyficzny raczej niezauważalny, lecz odczuwalny zapach przepełniony feromonami. Każdy humanoid płci przeciwnej czujący ten zapach będzie w sposób bardziej przychylny patrzył na czerwonego elfa. Oznacza to, że osoba ta otrzyma modyfikator -5 do wszystkich testów charyzmy spornych z testami charyzmy elfa. 

#### Hibernacja

Wymagania
: Rasa: Krasnolud Drow.

Korzyść
: Krasnolud podziemny może sprawić, że zapadnie w sen dzięki któremu jego funkcje życiowe zostaną wstrzymane. Krasnolud przez 10 minut musi powoli oddychać skupiając się na spowolnieniu pracy serca. Następnie bierze głęboki oddech i zapada w sen. Podczas snu krasnolud podziemny w ogóle nie oddycha, a temperatura jego ciała spada do +4 stopni Ar (Celsjusza) ponad temperaturę otoczenia. W czasie hibernacji metabolizm krasnoluda zostaje całkowicie zatrzymany, a co za tym idzie wszelkie biologiczne czynniki jak trucizny, czy choroby zostają wstrzymane. Krasnolud może pozostać w stanie hibernacji przez tyle godzin ile wynosi jego wartość kondycji x 5. Po tym czasie lub wtedy, gdy zostanie on obudzony, krasnolud otrzymuje 10 pkt. wyczerpania. 

#### Zatrute ciernie

Wymagania
: Rasa: Krwawy elf.

Korzyść
: Ciernie niektórych czerwonych elfów są zatrute. Każde zranienie nimi lub broni z nich zbudowanej, przez godzinę od chwili stworzenia, powoduje zaaplikowanie trucizny do ciała ofiary. Każdy czerwony elf jest odporny na swoją własną truciznę. Moc trucizny = 1/2 kondycji cierniowego elfa. Efekt: Zranienie sprawia, że trucizna działa w organizmie ofiary przez minutę na każdy punkt jej mocy, zaczynając od mocy=1 po minucie do maksymalnej mocy przy ostatniej minucie, a następnie pozostając w ciele przez godzinę na każdy punkt mocy. Druga i więcej dawek trucizny powoduje zwiększenie mocy o +1. Trucizna powoduje obniżenie percepcji ofiary o 1 na każdy punkt mocy ponad wytrwałość ofiary.

#### Zmysł złota

Wymagania
: Rasa: Krasnolud Drow.

Korzyść
: Podziemne krasnoludy mogą wykształcić dodatkowy zmysł, dzięki któremu wyczuwają rudę złota w okolicy. Podziemny krasnolud może przeprowadzić test spostrzegawczości, aby stwierdzić, czy w zasięgu wyniku testu w metrach od niego znajduje się jakaś ruda złota. Potrzeba przynajmniej 5 kg, aby zmysł coś wykrył. Po drugie podziemny krasnolud trzymający jakiś przedmiot w ręku może wykonać test spostrzegawczości o ST=15, a sukces sprawi, że będzie on wiedział czy przedmiot ten jest ze złota lub zawiera przynajmniej gram złota. 