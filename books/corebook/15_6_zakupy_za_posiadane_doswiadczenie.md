### Krok 6: Zakupy za posiadane doświadczenie

Za doświadczenie początkowe można wykupić niektóre zdolności, a za doświadczenie normalne wszystkie inne zdolności, poziomy umiejętności, a nawet zwiększać wartości atrybutów. Kupowanie zdolności za doświadczenie wymaga poświęcenia każdorazowo 1000 punktów. Postać może kupić tylko te zdolności, których spełnia wymagania. Kupowanie umiejętności wymaga od postaci poświęcenia 100 x poziom punktów doświadczenia. Postać kupująca umiejętność na poziomie pierwszym musi poświęcić 100 punktów, na drugim dodatkowe 200, a na trzecim dodatkowe 300. Postać kupująca 10 poziom umiejętności musi poświęcić 1 000 punktów doświadczenia, a wcześniej musiała wydać 4 500 punktów. Każda umiejętność bazuje na jakimś atrybucie, a każdy poziom umiejętności oznacza +1 do testu atrybutu tworzonego w celu sprawdzenia wyniku działania. Posiadanie wysokich poziomów umiejętność ma jednak dodatkowe korzyści. Pierwszą dodatkową korzyścią jest synergia - za każde 5 poziomów umiejętności postać otrzymuje +1 do testów podobnych umiejętności lub podobnych dziedzin. Posiadanie 10 poziomów zapewnia premię z synergii +2, a 15 poziomów +3 itd. Drugą dodatkową korzyścią z posiadania wysokich poziomów umiejętności są premiowe zdolności. Sposób przyznawania premiowych zdolności został szerzej opisany we wstępie do rozdziału Zdolności. Ogólna zasada jest jednak taka, że na 5tym poziomie umiejętności i co kolejne 5 postać otrzymuje jedną wybraną zdolność z listy premiowych zdolności dla danej umiejętności. Premiowe zdolności zostały wskazane w opisach danych umiejętności.

[Koszt zakupu poziomów umiejętności w punkach doświadczenia]
| Poziom | Koszt | Koszt łączny |
| ------ | ----- | ------------ |
{#tabela-zakup-poziomow-umiejetnosci-1 .long-table}

Kupowanie atrybutów za doświadczenie to najbardziej kosztowne przedsięwzięcie. Każdy z atrybutów należy rozwijać w sposób indywidualny. Pierwsze podwyższenie atrybutu kosztuje 2000 punktów doświadczenia, drugie 3000, trzecie 5000, a każde kolejne kosztuje tyle punktów doświadczenia ile wynosi suma dwóch poprzednich podwyższeń.

[Koszt rozwijania wartości atrybutów w punktach doświadczenia]
| Rozwinięcie | Koszt  | Koszt łączny |
| ----------- | ------ | ------------ |
| 1wsze       |   2000 |   2000       |
| 2gie        |   3000 |   5000       |
| 3cie        |   5000 |  10000       |
| 4te         |   8000 |  18000       |
| 5te         |  13000 |  31000       |
| 6te         |  21000 |  52000       |
| 7me         |  34000 |  86000       |
| 8me         |  55000 | 141000       |
| 9te         |  89000 | 230000       |
| 10te        | 144000 | 374000       |
| etc.        | etc.   | etc.         |

Na etapie Tworzenia Bohatera nie uda się raczej Graczowi stworzyć wszechmocnego Śmiałka, który samotnie będzie zdolny stawić czoła wszelkim wyzwaniom. Na szczęście po przeżyciu kilku przygód Bohater otrzyma od MG pewną ilość dodatkowego doświadczenia, za które ten będzie mógł rozwinąć swoje możliwości. W istocie ciągłe otrzymywanie doświadczenia za przygody sprawia, że "tworzenie Bohatera" to proces kończący się dopiero wraz ze śmiercią śmiałka. Proces mechaniczny Tworzenia Bohatera ma jednak koniec, wraz z momentem, gdy Bohater będzie zdolny wyruszyć w pierwszą przygodę.
