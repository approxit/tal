### 11.4 Medykamenty

TODO: sekcja nie została sprawdzona

Nie wszystkie medykamenty są wykonane na tyle porządnie, aby działały bez zarzuty. Niektóre mają czas przydatności bardzo niewielki, po którym szansa ich zadziałania jest mniejsza, a niektóre wykonano tak niechlujnie, że szansa, że pomogą to połowa szansy (nawet aktywny węgiel może okazać się nieaktywną rudą). 

[Jakość medykamentów]
| Jakość      | Szansa zadziałania | Wartość |
| ----------- | ------------------ | ------- |
| Mistrzowska | 90%                | x2      |
| Dobra       | 80%                | x1,5    |
| Zwykła      | 70%                | -       |
| Kiepska     | 60%                | x0,75   |
| Fatalna     | 50%                | x0,5    |

#### Kochanka Żeglarza (ekstrakt ziołowy) 

Czas działania: k6 godzin; 10 ml; Wartość: 645.
Efekt: Ta mieszanka ziołowa, zażyta około 30 minut przed wyruszeniem w drogę pomaga w stabilizacji błędnika postaci oraz w powstrzymywaniu odruchu wymiotnego związanego z podróżą na lądzie, w morzu czy powietrzu.

#### Krople do oczu (ekstrakt ziołowy) 

Czas działania: Natychmiast; 10 ml; Wartość: 370.
Efekt: Są to krople, które aplikuje się bezpośrednio do oczu postaci. Stosuje się w leczeniu stanów zapalnych spojówki oka, oraz tzw. "zespołu suchego oka". Krople przeczyszczają oko, działają kojąco i przeciwbólowo, a także przeciwzapalnie.  Wytrwałość postaci na potrzeby opierania się efektom w/w stanów ulega zwiększeniu o 5. Można nimi również zneutralizować efekty podrażnienia oczu kwasami i substancjami żrącymi. Fiolka kropli działa wtedy jakby oczy przepłukano 10 litrami ciepłej wody.

#### Krople żołądkowe 

Czas działania: Natychmiast; 10 ml; Wartość: 690.
Efekt: Zażyte podnoszą wytrwałość postaci na potrzeby opierania się efektom poniżej wymienionych problemów układu trawiennego (modyfikator +10). Ich efekty kumulują się. Stosuje się je w leczeniu zaburzeń trawienia, wzdęć, bólach żołądka, kolce, oraz kolce wątrobowej. U istot posiadających więcej niż jeden żołądek, efekty kropel są znacząco słabsze tylokrotnie ile postać ma żołądków.

#### Słodki Kamyk

Czas działania: Natychmiast; Waga: 10 g; Wartość: 28.
Efekt: Jest to malutki, płaski kamyk nasączony ziołowo - miodowymi ekstraktami. Trzymany w ustach przez kilka minut i ssany intensywnie, pomaga w leczeniu stanów zapalnych jamy ustnej i gardła, łagodząc ból, podrażnienia, oraz zwalczając infekcje wirusowe. Wytrwałość postaci na potrzeby opierania się efektom w/w stanów ulega zwiększeniu o 5.

#### Węgiel aktywny

Czas działania: Natychmiast; Waga: 10 g; Wartość: 300.
Efekt: Zażyty podnosi wytrwałość postaci na potrzeby opierania się efektom klasycznego zatrucia pokarmowego (modyfikator + 10). Jego efekty kumulują się. Najczęściej dwie, trzy dawki wystarczają w zupełności by pozbyć się uciążliwej dolegliwości żołądkowej. Węgiel Aktywny leczy rozwolnienie wywołane "naturalnymi" czynnikami. W chorobach, w których rozwolnienie jest jedynie objawem, może przynieść chwilową ulgę, lecz nie wyleczy "sedna" problemu.

#### Wykręcinos (ekstrakt ziołowy) 

Czas Działania: k6 godzin; 10 ml; Wartość: 295.
Efekt: Dawkę wykręcinosa należy zmieszać z około litrem czystej, przegotowanej wody, po czym tak uzyskaną miksturę pogrzać na wolnym ogniu, doprowadzając do parowania. Wdychanie oparów o bardzo silnie miętowym, wręcz nieprzyjemnym, zapachu powoduje natychmiastową ulgę w dolegliwościach postaci związanych z pospolitym katarem.

#### Żonine łzy (ekstrakt ziołowy) 

Czas działania: Natychmiast; 10 ml; Wartość: 700.
Efekt: Dawkę Żoninych Łez należy zmieszać z około litrem czystej, przegotowanej wody, po czym duszkiem wypić. Efektem działania leku jest skrócenie czasu trwania kaca postaci do o godzinę. Jeżeli w chwili picia ekstraktu z Łez kac miał trwać jeszcze przez godzinę lub krócej - z chwilą zażycia leku dolegliwość ta mija bezpowrotnie. A w każdym razie do czasu następnego picia.