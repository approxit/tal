### Nieruchomości i majątki ziemskie

Wśród bogactwa posiadanych przez osobę zwykle najszybciej w oczy wpada fakt posiadania przez nią warownego zamku lub pięknej rezydencji. W tym podrozdziale opisane zostały nieruchomości. Kategoria ta obejmuje również wartość ziemi i gruntów. 

#### Domy

Opisane tutaj nieruchomości to budynki mieszkalne oraz posiadłości. Ceny tychże nieruchomości zostały wskazane z zasady "mniej więcej", gdyż od różnych czynników zależy ich ostateczna wartość. Przede wszystkim są to jednak budynki w stanie surowym tj. nie posiadające wyposażenia i nie umeblowane. 
 
#### Chata 

Zwykle jednoizbowy domek, którego ściany są wykonane z drewna, a dach ze strzechy (lub dachówki, gdy miasto wymaga odpowiedniego prawa). Zwykła chałupa. Może to być jednak ziemianka, glinianka lub lepianka. Cena: 5 000.

#### Dom na wsi

Kilkuizbowy dom ulokowany na obszarze wiejskim. Może tu mieszkać jedna rodzina, a mimo tego każdy z jej członków będzie cieszył się odrobiną prywatności. Cena: 20 000.

#### Dom w mieście lub mieszkanie w kamienicy

Analogiczny budynek mieszkalny z domem na wsi, z tą jednak różnicą, że znajduje się w mieście. Może to być jednak kilkupokojowe mieszkanie w kamienicy. Cena: 40 000. 

#### Gospodarstwo

Kilka budynków otoczonych płotem, wśród których znajduje się spory dom dla domowników, mniejszy dla pomocników i oddzielny dla inwentarza żywego. Gospodarstwa znajdują się na wsiach i raczej poza murami miejskimi. Cena: 50 000.

#### Kamienica lub porządny dom w mieście.

Wielopoziomowy budynek podzielony na liczne mieszkania. Zwykle kamienica swymi ścianami zewnętrznymi styka się z sąsiadującymi budynkami. Cena: 200 000 za piwnicę, parter i piętro plus 100 000 za każde kolejne piętro (maks. 4 piętra plus parter

#### Pałac

Rezydencja oraz dodatkowe skomponowane z nią budynki w sąsiedztwie. Pałac jest miejscem w którym żyją najbogatsi z bogatych, ale prócz nich w ramach tej siedziby znajdzie się mnóstwo przestrzeni dla służby i gości. Cena: 10 000 000 lub więcej

#### Posiadłość miejska

Słusznych rozmiarów budowla, zwykle wielopiętrowa mająca dostęp do własnego ogródka i ewentualnie nawet stajni. Żyją w niej miejscy patrycjusze i ich służba. Cena: 5 000 000.

#### Posiadłość wiejska lub dwór

Solidna konstrukcja zapewniająca schronienie przed różnymi skrajnymi warunkami klimatycznymi, otoczona przez budynki o różnym innym przeznaczeniu. Posiadłości na wsiach to zwykle dworki szlacheckie, które otoczone są przez wiejskie domy, w których mieszkają służący lub poddani. Cena: 1 000 000.

#### Warownia

Twierdze, bastiony, cytadele i zamki - wszystkie dobrze ufortyfikowane budowle, które służą odpieraniu ataków nieprzyjaciół. Wartość zależności od możliwości utrzymywania załogi podczas oblężenia i solidności umocnień. Cena: 5 000 000 na 200 żołnierzy obsługi.
 

### Ziemia

Na cenę gruntów wpływa nie tylko jej jakość, ale przede wszystkim lokalizacja. Inne są ceny gruntów na wsi, a inne w miastach, a jeszcze inne w metropoliach. 

[Jakość gruntów]
| Jakość  | Cena 1 ha | Cena 1 m^2^ | Wynajem roczny ha |
| ------- | --------- | ----------- | ----------------- |
| Wieś                                               ||||
| Fatalna | 5000      |  1          |   330             |
| Kiepska | 10000     |  1          |   660             |
| Średnia | 40000     |  4          |  2600             |
| Dobra   | 130000    | 13          |  8600             |
| Mistrz  | 450000    | 45          | 30000             |
| Miasto                                             ||||
| Fatalna |   20000   |    2        |   1500            |
| Kiepska |  100000   |   10        |   6500            |
| Średnia |  200000   |   20        |  13500            |
| Dobra   |  675000   |   68        |  45000            |
| Mistrz  | 2250000   | 2250        | 150000            |

Fatalna wieś
: ziemia, która wydaje bardzo mały lub żaden plon; Miasto - zapadła dziura, raczej poza miastem niż w jego obrębie. 

Kiepska wieś
: oznacza to słabą ziemię rolną; Miasto - grunt znajdujący się w dzielnicy biedoty lub ulokowany poza murami miejskimi.

Zwykła wieś
: zwykła ziemia rolna lub lokalizacja budynku na skraju wsi; Miasto -przeciętny grunt znajduje się w obrębie murów miejskich, ale nie w centrum miasta i nie w miejscu cieszącym się prestiżem. Zwykle w mieście przeciętne grunty to miejsce pracy robotników. 

Dobra wieś
: płodna ziemia rolna na wsi lub ziemia znajdująca się w strefie obronnej wsi, tj. za np. palisadą, blisko centrum życia wsi. Miasto -  ścisłe centrum miasta, gdzie ulokowane są najlepsze gildie i wykonywane są ważne obowiązki z uwagi na życie miejskiej społeczności. 

Mistrzowska wieś
: najlepsza ziemia rolna, która przy minimalnych nakładach pracy zapewnia duże plony, a jest to zwykle związane z tym, że jest to ziemia naznaczona dobrą magią; Miasto - dzielnica bogatych i wpływowych do której dostęp mają nieliczni. Może być to np. dzielnica wyłączona ze wstępu dla osób niżej urodzonych.
