### Zdolności wrodzone {data-children-id-prefix=zdolnosc-wrodzona}

W niniejszym podrozdziale zostały wymienione dostępne dla postaci zdolności związane z jej najgłębszą strukturą wzorca, dane od bogów, przeznaczone albo inaczej te, które ma od urodzenia. Te zdolności w przeciwieństwie do kolejnych wymienionych można zdobyć tylko i wyłącznie na etapie tworzenia postaci.

Zdolności zamieszczone w tym podrozdziale są "lepsze" od tych prezentowanych w kolejnych podrozdziałach. Postać może zdobyć zaledwie kilka z tych zdolności, które w zasadzie zdeterminują jej cały żywot. Postać na etapie tworzenia otrzymuje doświadczenie zwane "początkowym", które jest zależne od rasy postaci i ewentualnie cech dodatkowych, które posiada postać. Tylko i wyłącznie za te punkty doświadczenia postać może wykupić prezentowane w tym miejscu zdolności. Jeżeli postać nie wykorzysta całego doświadczenia "początkowego", to będzie mogła dodać te doświadczenie do normalnych punktów doświadczenia i w kolejnym kroku zakupić normalne zdolności i umiejętności.

Zwykli śmiertelnicy raczej nie posiadają prezentowanych poniżej zdolności dlatego całkiem zasadnym jest przyznawanie każdemu BN-owi mającemu przynajmniej jedną z poniższych zdolności statusu "bohatera".

Niektóre ze zdolności dają dostęp do szablonów (modyfikatorów rasy postaci) lub specjalnych list zdolności wzorca. Wybranie tych drugich nie da postaci niczego więcej jak tylko możliwości wykupienia dodatkowych zdolności w następnym etapie tworzenia postaci. Zdolności pierwsze w subtelny lub brutalny sposób modyfikują postać, co pewnie da się wizualnie zobaczyć.

Chociaż nie wynika to wprost z opisu, to większość z opisanych poniżej zdolności w jakiś istoty sposób wpłynęła zapewne na wcześniejsze życie postaci. Oznacza to, że zdolności z tego podrozdziału winny być również w jakiś sposób opisane fabularnie.

Niektóre z poniższych zdolności zapewniają dostęp do specjalnego "wzorca". Oznacza to, że postać będzie mogła wykupić za doświadczenie zdolności zmieniające zasadnie jej wzorzec. Te zdolności są zwykle najpotężniejszymi z poniższych. Postać może mieć tylko jedną zdolność wzorca. Poza tym istnieją zdolności opisane jako "wyższy rodzaj", a są to zdolności które w pewien sposób modyfikują postać sprawiając, że nie jest do końca (lub w ogóle) przedstawicielem swojej rasy i rodzaju. Postać może mieć tylko jeden rodzaj zdolności "wyższego rodzaju".

Jeżeli jakaś zdolność pozwala postaci na zdobycie punktów szczęścia w zamian za jakieś działanie, to należy przyjąć, że te punkty szczęścia pojawią się na końcu sesji i nie może być ich więcej jak jeden.

[Zdolności wrodzone i ich wymagania]
| Nazwa | Wymagania^1^ |
| ----- | :----------- |
{#tabela-zdolnosci-wrodzone .long-table}

!!!include(_table_footnote_requirements.md)!!!

#### Archont Gniewu (wzorzec)

Gdy wpadasz w bitewny szał budzą się w Tobie siły zniszczenia i zagłady. Gdy rozwiniesz te moce nic nie stanie Tobie na drodze.

Wymagania
: Atrybut: Kondycja 16; Atrybut: Wola 16; Cecha dodatkowa: Agresywność.

Korzyść
: Zdolność zapewnia dostęp do listy specjalnych zdolności wzorca.

#### Artysta

Zawsze pełen energii, zawsze pełen świeżych i ciekawych pomysłów, potrafisz dodać wigoru i chęci do tańca nawet nieumarłym.

Wymagania
: Atrybut: Charyzma 16; Cecha dodatkowa: Estetyzm.

Korzyść
: Postać otrzymuje premię +5 do każdej umiejętności związanej ze sztuką i grą na instrumentach. Postać otrzymuje również punkt szczęścia za każdym razem, gdy wykona wiekopomne dzieło lub niezwykły występ.

#### Bhram'dthemana (wzorzec)

Wśród istot panujących nad maną, to mistrzowie manniczni, czyli bhram'dthemana są uważani za najzdolniejszych. Ich potencjał mocy zdaje się niewyczerpany.

Wymagania
: Współczynnik: Mana 60; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Błękitna krew (wzorzec)

Dla niektórych jest jak błogosławieństwo, a dla innych jest niczym klątwa. Twoja krew nie jest czerwona.

Wymagania
: Atrybut: Inteligencja 20; Atrybut: Percepcja 20; Cecha dodatkowa: brak jakichkolwiek cech dodatkowych zapewniających dodatkowe doświadczenie; Rasa: Elf; Współczynnik: Obrona magiczna 30; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Daimonesidhe (wyższy rodzaj)

W Twoich żyłach płynie piekielna krew.

Wymagania
: Atrybut: Wola 20; Rasa: Elf; Zdolność: Magia we krwi.

Korzyść
: Postać otrzymuje szablon Wyższego Rodzaju o nazwie Daimonesidhe.

Specjalne
: Postać może wziąć tę zdolność maksymalnie trzy razy. Za każdym razem jej moc związana z wyższym rodzajem będzie rosła o stopień. Postać nie może mieć należeć do więcej jak jednego wyższego rodzaju.

#### Długie nogi (rasa)

Nawet jak na elfa, Twoje nogi są długie.

Wymagania
: Rasa: Elf.

Korzyść
: Premia +3 do szybkości.

#### Dobry duch

No nie da się... Po prostu się nie da Ciebie skrzywdzić. Każdy pijus da sobie spokój. Szukający zaczepki jakimś cudem ciebie omijają. Po prostu masz szczęście do ludzi  

Wymagania
: Cecha dodatkowa: brak jakichkolwiek cech dodatkowych powodujących zrażanie do siebie osób oraz szaleństw.

Korzyść
: Za każdym razem, gdy zostaniesz pojmany przez osoby chcące połamać Tobie nogi, ręce lub ogólnie zrobić krzywdę, możesz wykupić się z opresji o połowę mniejszym kosztem punktów szczęścia. Czasami wykupienie się pozwala tylko odroczyć nieuniknioną karę, ale to już inna sprawa. Poza tym łatwiej jest Ci wkręcać różne kłamstewka, co przekłada się na premię +4 do blefowania (test perswazji).

#### Doskonały kochanek

... albo kochanka. Twoje zdolności łóżkowe są niewiarygodne. Nikt, kto kiedykolwiek miał okazję to sprawdzić nie czuł zrezygnowania, a co ważniejsze wszyscy chcieli tego więcej.

Korzyść
: Postać jest w stanie zadowolić seksualnie w zasadzie każdą osobę. Poza tym w przypadku mężczyzny można dodatkowo mieć wielkie przyrodzenie, a w przypadku kobiety idealne piersi.

#### Dostrojenie do przedmiotu

Może nie masz jakichś magicznych właściwości, ale magiczne przedmioty chyba bardzo Ciebie lubią. No z drugiej strony może jest tak, że to Ty bardzo je lubisz.

Wymagania
: Cechy: brak cechy dodatkowej "Bez magii".

Korzyść
: Koszt dostrojenia się do magicznego przedmiotu maleje o połowę.

#### Drow (wyższy rodzaj)

Twoi przodkowie ściągnęli klątwę na Twój lud przez co Ty jesteś teraz drowem.

Wymagania
: Atrybut: Kondycja 14; Cecha dodatkowa: Agresywność, Cecha dodatkowa: Bezlitosność, Cecha dodatkowa: Czuwanie, Cecha dodatkowa: Gorąca krew lub Cecha dodatkowa: Szaleństwo; Rasa: Elf, Rasa: Krasnolud lub Rasa: Ork.

Korzyść
: Postać otrzymuje szablon Wyższego Rodzaju o nazwie Drow.

#### Drugie serce

"Słyszysz jak wali? Łomocze jak sam skur... no wiesz kto. - Fakt, ale zobaczysz, że za chwilę przestanie łomotać i gość będzie w pełnej formie. On już taki jest."

Wymagania
: Atrybut: Kondycja 16.

Korzyść
: Zmęczenie jest niwelowane przez postać 2x szybciej. Nie dotyczy regenerowania wyczerpania, a jedynie samego zmęczenia.

#### Dzika magia

Magia jest w Tobie silna, ale jest również szalona. Możesz korzystać z magii, ale wiąże się to z wielkim ryzykiem.

Wymagania
: Zdolność: Magia we krwi.

Korzyść
: Postać jest w stanie rzucać zaklęcia nawet wówczas, gdy nie zna w pełni języka tajemnego na bazie którego działa dana magia. Każda próba rzucenia w ten sposób zaklęcia daje procentową szansę (równą ST rzucenia zaklęcia), że wystąpi efekt katastrofy magicznej. W przypadku porażki wystąpią dwa efekty lub ten sam dwukrotnie. Poza tym postać jest w stanie rozwijać umiejętność: rzucanie zaklęć bez spełnienia odpowiednich wymogów językowych. Niestety postać traci efekt zdolności magia we krwi.

#### Elflin (wyższy rodzaj)

Nie jesteś zwyczajnym człowiekiem, gdyż przynajmniej jednym z Twoich dalekich wstępnych był elf.

Wymagania
: Rasa: Człowiek; Zdolność: Kropla krwi.

Korzyść
: Postać otrzymuje szablon Wyższego Rodzaju o nazwie Elflin.

Specjalne
: Postać może wziąć tę zdolność maksymalnie trzy razy. Za każdym razem będzie przybliżała postać swego nieludzkiego wstępnego o stopień.

#### Elokwencja

Prosty schemat postępowania wpierw myśleć, później mówić, a na koniec dopiero czynić i nigdy nie dać się oszukać. Oto cały Ty.

Wymagania
: Cecha dodatkowa: Charyzmatyczność.

Korzyść
: Postać otrzymuje premię do perswazji w wysokości 1/4 inteligencji. Postać otrzymuje punkt szczęścia za każdym razem, gdy uda jej się w sposób publiczny i dystyngowany pokonać w dyskusji drugą osobę.

#### Estiat (wzorzec)

Należysz do wybrańców, którzy wykazują się odpornością na ciosy, magię, są szybsi i wytrwalsi od innych. Estiaci to ludzie predysponowani do wielkości.

Wymagania
: Rasa: Człowiek; Zdolność: Odporność na magię; Zdolność: Potencjał Many; Zdolność: Potencjał życia; Zdolność: Zmysł obrony.

Korzyść
: Zdolność zapewnia dostęp do listy specjalnych zdolności wzorca.

#### Farciarz

Masz fart. Masz fart jak mało kto. Jesteś przesądny i wierzysz w fatum... a co najdziwniejsze, zdajesz się mieć rację.

Wymagania
: Cecha dodatkowa: Przesądność.

Korzyść
: Postać może w ciągu sesji zdobyć dzięki przesądności dodatkowy punkt szczęścia.

#### Fertyczny

Nie jesteś mikrusem, tylko gibkim skurczybykiem. A to, że tyle śpisz albo jesz to tylko efekt tego, że musisz kiedyś odespać tę nadaktywność ruchową albo mieć odpowiednio dużo kalorii, aby to móc się zwinniej poruszać.

Wymagania
: Atrybut: Refleks 16; Atrybut: Zręczność 16; Cecha dodatkowa: Mała postura; Cecha dodatkowa: Śpioch lub Cecha dodatkowa: Obżartuch.

Korzyść
: Premia +2 do refleksu.

#### Gog (wyższy rodzaj)

W Twoich żyłach płynie krew Magogów - rasy demonów.

Wymagania
: Atrybut: Charyzma 4; Atrybut: Kondycja 12.

Korzyść
: Postać otrzymuje szablon Wyższego Rodzaju o nazwie Gog.

Specjalne
: Postać może wziąć tę zdolność maksymalnie cztery razy. Za każdym razem jej moc związana z wyższym rodzajem będzie rosła o stopień. Postać nie może mieć należeć do więcej jak jednego wyższego rodzaju.

#### Jordaen (wzorzec)

Magia się Ciebie nie ima.

Wymagania
: Cecha dodatkowa: Bez magii; Rasa: Człowiek; Współczynnik: Obrona magiczna 30; Zdolność: Odporność na magię.

Korzyść
: Zdolność zapewnia dostęp do listy specjalnych zdolności wzorca.

#### Kathikan (wzorzec)

Twoje wszechstronne umiejętności zapierają dech w piersiach.

Wymagania
: Atrybut: Charyzma 14; Atrybut: Inteligencja 14; Atrybut: Kondycja 14; Atrybut: Percepcja 14; Atrybut: Refleks 14; Atrybut: Siła 14; Atrybut: Wola 14; Atrybut: Zręczność 14.

Korzyść
: Zdolność zapewnia dostęp do listy specjalnych zdolności wzorca.

#### Kolejny żołądek (rasa)

"Dawaj żarcie, bom głodny! - Ależ panie, to już piętnasta porcja! - Co za cipa! Trzymajta mnie, bo mu pierdolnę. Nuż chuj mnie głodzi!"

Wymagania
: Rasa: Krasnolud.

Korzyść
: Posiadasz o jeden żołądek więcej, niż inni Twoi pobratymcy. Działa on tak samo jak pozostałe.

#### Kolos

Nie jesteś gruby. Jesteś wielki. A to, że tyle jesz, to tylko skutek lepszej pracy mięśni, no chyba, że więcej sypiasz, bo wtedy ponoć mięśnie najlepiej odpoczywają.

Wymagania
: Atrybut: Kondycja 16; Atrybut: Siła 16; Cecha dodatkowa: Duża postura; Cecha dodatkowa: Obżartuch lub Cecha dodatkowa: Śpioch.

Korzyść
: Premia +2 do siły.

#### Krasnoludzki grzbiet (rasa)

Możesz nosić ze sobą więcej, niż inni Twoi ziomkowie

Wymagania
: Rasa: Krasnolud.

Korzyść
: Premia +3 do udźwigu.

#### Kravhost (wyższy rodzaj)

Wśród krasnoludów jesteś pewną anomalią, gdyż potencjał magiczny masz iście niekrasnoludzki.

Wymagania
: Rasa: Krasnolud; Zdolność: Magia we krwi.

Korzyść
: Postać otrzymuje szablon Wyższego Rodzaju o nazwie Kravhost.

Specjalne
: Postać może wziąć tę zdolność maksymalnie trzy razy. Za każdym razem jej moc związana z wyższym rodzajem będzie rosła o stopień. Postać nie może mieć należeć do więcej jak jednego wyższego rodzaju.

#### Kropla krwi (rasa)

Posiadasz w sobie krew przodka, który nie należał do żadnej z ludzkich ras.

Wymagania
: Rasa: Człowiek.

Korzyść
: Dla jednej wybranej zdolności postać będzie spełniała dowolne wymagania związane z rasą lub rodzajem tj. w wymaganiach dotyczących m. in. rasy, postać niezależnie od wskazanej rasy będzie spełniała ten warunek. Pozostałe warunki musi jednak spełnić niezależnie. Jeżeli zdolność wymaga rasy wyższego rodzaju, to postać musi wpierw spełniać wymagania wzięcia zdolności wyższego rodzaju, a następnie dopiero za pomocą tej kropli krwi wybrać odpowiednią zdolność. Jeżeli więc wyższy rodzaj wymaga jakiejś innej rasy, to postać musi wykupić zdolność dwukrotnie, aby później móc wziąć jedną ze zdolności rasowych.

Specjalne
: Daną zdolność rasową można wziąć wielokrotnie. Postać musi wziąć zdolność kropla krwi tyle razy, ile razy wzięta zostanie dana zdolność rasowa.

#### Krwawy elf (wyższy rodzaj)

Ciernie i krew. Nie jesteś zwykłym elfem, lecz jednym z "czerwonych elfów", zwanych częściej krwawymi. Kiedyś może opanujesz dane Tobie dziedzictwo, ale brzemię jest ciężkie.

Wymagania
: Atrybut: Wola 16; Cecha dodatkowa: Chroniczne bóle; Rasa: Zielony Elf; Zdolność: Magia we krwi.

Korzyść
: Postać otrzymuje szablon Wyższego Rodzaju o nazwie Krwawy elf.

Specjalne
: Postać może wziąć tę zdolność maksymalnie cztery razy. Za każdym razem jej moc związana z wyższym rodzajem będzie rosła o stopień. Postać nie może mieć należeć do więcej jak jednego wyższego rodzaju.

#### Ludzka natura (rasa)

Więcej w Tobie człowieka.

Wymagania
: Rasa: Kreol.

Korzyść
: Postać otrzymuje dodatkowo cechę wynikającą z konkretnej ludzkiej rasy, do której należą jej przodkowie. Nie może być to jednak cecha zarezerwowana tylko dla Bohaterów.

#### Magia we krwi

Masz w sobie dar lub jak kto woli klątwę rzucania zaklęć.

Wymagania
: Cecha dodatkowa: brak cechy "Bez magii".

Korzyść
: Postać ma wrodzoną zdolność do korzystania z magii.

#### Mistrz dostrojeń (wzorzec)

Twój wzór z uwagi na uproszczoną osobowość ma niesamowitą elastyczność dostosowywania się do tego co naprawdę przydatne.

Wymagania
: Atrybut: Percepcja 18; Atrybut: Wola 18; Cecha dodatkowa: brak jakichkolwiek dodatkowych cech; Rasa: Człowiek; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Naukowiec

Smykałka do wiedzy.

Wymagania
: Cecha dodatkowa: Ciekawość.

Korzyść
: Premia +1 do wszystkich dziedzin wiedzy i znajomości. Postać otrzymuje punkt szczęścia za każdym razem, gdy zda test wiedzy lub znajomości, którego ST=50.

#### Odporność na choroby

Końskie zdrowie to podstawa.

Korzyść
: Premia +4 wytrwałości na potrzeby opierania się chorobom.

#### Odporność na magię

Niektórzy mają ciekawą magiczną zdolność - są odporni na magię.

Korzyść
: Premia +4 do obrony magicznej.

#### Odporność na trucizny

"W tym fachu trzeba mieć wątrobę ze stali, aby dotrzymać kroku najlepszym. Arszenik, cykuta, krasnoludzki bimber. Różne są trutki, ale zawsze jakoś to było."

Korzyść
: Premia +4 wytrwałości na potrzeby opierania się truciznom.

#### Odporność psychiczna

Wiele jesteś w stanie ujrzeć i doświadczyć, a mimo tego te wszystkie traumy zdają się nie zostawiać blizn na Twej duszy.

Korzyść
: Premia +10 do woli na potrzeby ustalania pojawienia się szaleństwa.

Normalnie
: Jeżeli wartość punktów szaleństwa zrówna się z wartością woli postaci, to w ich miejsce pojawi się choroba psychiczna (w mechanice ma ono nazwę szaleństwo). Punkty szaleństwa wtedy znikają, a postać zdobywając nowe powoduje rozwój szaleństwa.

#### Okrucieństwo sidhe (rasa)

Dawna natura elfów napełnia Cię radością, gdy krzywdzisz i zabijasz. Cierpienia, których dokonali Twoi antenaci napawają Cię jedynie rozkoszą.

Wymagania
: Cecha dodatkowa: Bezlitosność; Rasa: Elf lub Rasa: Ork.

Korzyść
: Postać otrzymuje punkt szczęścia za każdym razem, gdy skrzywdzi za pomocą tortur lub zabije inteligentną istotę.

#### Poliglota

Masz niezwykłą smykałkę do języków.

Korzyść
: Po pierwsze postać może wybrać dwa języki, których wymagania spełnia i będą będzie je znała w stopniu mistrzowskim. Po drugie postać otrzymuje +8 do inteligencji na potrzeby obliczania ilości "punktów języków" otrzymanych dzięki zdolności język obcy. Po trzecie postać otrzymuje zdolność: język obcy jako premiową zdolność na 5 poziomie umiejętności wiedza (światowa) oraz co 5 kolejnych poziomów. Premiowe zdolnością działają dodatkowo z normalnymi premiowymi zdolnościami. Patrz Języki w rozdziale Świat Przygód.

#### Potencjał many

Masz w sobie więcej many, niż można by sądzić.

Korzyść
: Premia +10 do many.

#### Potencjał życia

Nie można powiedzieć, że jesteś słabeuszem. Tam, gdzie dziesięciu innych padnie na pysk od uderzeń, Ty pójdziesz dalej.

Korzyść
: Premia +10 do  życia.

#### Przeznaczony do wielkości

Fortuna Ci sprzyja, bo przeznaczone jest Ci dokonać czegoś wielkiego. Przeznaczenie jednak się nie ziści bez udziału Twego uporu i czystej woli.

Wymagania
: Cecha dodatkowa: Ambicja.

Korzyść
: Postać rozpoczyna przygodę z dodatkowymi 20 punktami szczęścia. Punkty te wyjątkowo mogą wykroczyć poza limit przewidziany przez współczynnik szczęścia. Oznacza to, że postać na początku wytraci te dodatkowe punkty, a dopiero następnie będzie wydawała normalne punkty szczęścia i tylko te ostatnie będzie mogła odnawiać.

#### Pustka magii (rasa)

Twoja elficka krew jest pozbawiona magii.

Wymagania
: Cecha dodatkowa: Bez magii; Rasa: Elf; Zdolność: Magia we krwi.

Korzyść
: Postać traci premiową zdolności magia we krwi i zyskuje premię +8 do obrony magicznej. Postać nie może korzystać z wrodzonej magii.

#### Szósty zmysł

Masz niezwykły dar wyczuwania zagrożenia.

Wymagania
: Atrybut: Percepcja 20 lub Zdolność: Wizja.

Korzyść
: Za każdym razem, gdy postać jest narażona na niebezpieczeństwo związane z atakiem z zaskoczenia MG w sekrecie wykonuje test intuicji postaci o ST=30. Sukces oznacza, że postać wyczuwa zagrożenie. Nie oznacza to jednak, że będzie ona wiedziała kto/co jest źródłem ataku. Innymi słowy - postać nie będzie mogła przygotować specjalnie uników, parowania czy jakichś specjalnych akcji wobec źródła zagrożenia, a jedynie na minutę lub kilka chwil przed zdarzeniem zda sobie z niego sprawę, co może jej pozwolić na wyciągnięcie broni, czy ostrzeżenie towarzyszy, ale najczęściej wróg straci po prostu rundę zaskoczenia.

#### Talent (nazwa)

Masz talent.

Korzyść
: Postać otrzymuje 2x więcej premiowych zdolności dla wybranej umiejętności na 10 i co każde 10 poziomów. Poza tym co 5 poziomów postać otrzymuje premię +1 do testów danej umiejętności, a zdolność specjalizacja zapewnia o premię względem tej właśnie umiejętności zwiększoną o +1.

Specjalne
: Można tę zdolność wybrać wielokrotnie. Za każdym razem będzie dotyczyła innej umiejętności. Zakazana zdolność: Wszechstronność.

#### Uroda

Niektórzy wyglądają ładniej niż inni, a Ty się do nich zaliczasz.

Wymagania
: Cecha dodatkowa: brak cech dodatkowych "Duża postura", "Mała postura", "Okaleczenie", "Oszpecenie" i "Smród".

Korzyść
: Postać należy traktować jak wyjątkowo urodziwą. Pomaga to w kontaktach interpersonalnych, ale nie zapewnia jakiegoś stałego modyfikatora lub premii (niektórzy nie lubią pięknych osób).

#### Urodzony przywódca

Od dziecka czułeś w sobie dryg do kierowania ludźmi. Nie boisz się podejmowania trudnych decyzji, łatwiej niż innym przychodzi ci też kierowanie ludźmi, namawianie ich i inspirowanie do działania.

Wymagania
: Atrybut: Charyzma 16; Cecha dodatkowa: Charyzmatyczność.

Korzyść
: Premia +5 do dowodzenia. Jeżeli postać będzie realnym przywódcą Drużyny, to każdy jej członek otrzyma dodatkowy punkt szczęścia na początku każdej sesji (włącznie z samym przywódcą, z wyłączeniem pierwszej sesji).

#### Urodzony rzemieślnik

Masz doskonały zmysł wykonywania pracy. Tworzysz dzieła lepsze, bądź szybkiej od innych, a poza tym masz ich zawsze kilka przy sobie.

Wymagania
: Atrybut: Inteligencja 14.

Korzyść
: Premia +5 do wszystkich umiejętności pracy, które postać ma rozwinięte na przynajmniej 1 poziomie. Na etapie tworzenia postaci postać zyskuje dodatkowe bogactwo związane z pracą nie od poziomu umiejętności, a od wartości umiejętności (suma atrybutu, poziomu, premii i synergii).

#### Urodzony wojownik

Wojna jest Twą matką, a bitwa siostrą. Odwiedziny tej rodziny zapewniają szczęście.

Wymagania
: Atrybut: Charyzma 16; Atrybut: Wola 16; Cecha dodatkowa: Honorowość.

Korzyść
: Premia +1 do wszystkich umiejętności władania, walki wręcz, zwarcia, inicjatywy i uników. Postać poza tym otrzymuje punkt szczęścia za każdym razem, gdy pokona kogoś w bitwie, ale tylko wtedy, gdy przeciwnik będzie stanowił przynajmniej średniej trudności wyzwanie.

#### Uzdolnienie

Masz więcej zdolności, niż mogłoby się to komuś wydawać.

Korzyść
: Postać zyskuje trzy premiowe zdolności ogólne. Może je wybrać po zakupie odpowiednich umiejętności.

Specjalne
: Postać może wziąć tę zdolność wielokrotnie, a w efekcie będzie mogła wybrać wielokrotnie więcej zdolności ogólnych.

#### Wielokulturowość (rasa)

Nie wychowano Cię w jednej, lecz kilku kulturach, które dogłębnie poznałeś.

Wymagania
: Atrybut: Charyzma 14; Rasa: Człowiek.

Korzyść
: Możesz wybrać dla siebie dowolnie inną kulturę pochodzenia. Otrzymujesz korzyści z obu kultur i możesz wybierać z nich zdolności początkowe jeżeli spełniasz ich wymagania.

Specjalne
: Postać może wybrać tę zdolność wielokrotnie. Za każdym razem będzie ona zapewniała korzyść płynącą z danej kultury i dostęp do odpowiednich zdolności początkowych. Postać może uczynić tę zdolność dla siebie darmową, pod warunkiem, że poświęci na nią możliwość wyboru trzech cech dodatkowych.

#### Wilkołak (wyższy rodzaj)

Zrodzony w wilczej watadze, przy pieśniach księżyca i szale nocy. Jesteś prawdziwym wilkołakiem, a nie jakąś bestią, która po ugryzieniu przeszła chorobę.

Wymagania
: Cecha dodatkowa: Agresywność, Cecha dodatkowa: Szaleństwo (obłęd), Cecha dodatkowa: Szaleństwo (obsesja: wataha wilków) lub Cecha dodatkowa: Szaleństwo (żądza zabijania); Rasa: Człowiek, Rasa: Elf, Rasa: Krasnolud lub Rasa: Ork.

Korzyść
: Postać otrzymuje szablon Wyższego Rodzaju o nazwie Wilkołak.

Specjalne
: Postać może wziąć tę zdolność maksymalnie trzy razy. Za każdym razem jej moc związana z wyższym rodzajem będzie rosła, ale każde kolejne wybranie tej zdolności wymaga wzięcia o jednego szaleństwa więcej tj. jednego przy jednym wybraniu tej zdolności, do trzech przy wybraniu tej zdolności trzykrotnie.

#### Witaj przygodo!

Nie bać się goblina, komornika i orka! No Ty się na pewno nie musisz bać, bo niemal na pewno szczęśliwie uda Ci się wybrnąć z tych opresji. I w sumie wszystkich innych. Ale do czasu! Przygody zawsze muszą odciskać na Bohaterach smutne piętno.

Wymagania
: Cecha dodatkowa: Trzy cechy, które pozwalają na zdobycie punktu szczęścia podczas sesji.

Korzyść
: Postać na początku każdej sesji otrzymuje dodatkowy punkt szczęścia.

#### Wizja

Doznajesz wizji w różnych miejscach i o różnym czasie. To oczywiście bardzo męczące, ale cóż poradzić? Taki los! Na szczęście wizje te są pomocne i odrobina oleju w głowie sprawia, że dzięki nim można lepiej przygotować się na nadchodzącą przyszłość.

Wymagania
: Cecha dodatkowa: Szaleństwo (głosy lub złudzenia) lub Zdolność: Magia we krwi.

Korzyść
: Na początku sesji postać może zdecydować, że chce doświadczyć wizji. MG daje postaci krótki opis sytuacji, która prawdopodobnie się zdarzy w niedalekiej przyszłości (do końca sesji), a która raczej wywrze wrażenie na postać. Oczywiście postać nie można znać kluczowych wydarzeń, ale mała podpowiedź zawsze się jej przyda.

#### Wszechstronność

Nie lubisz ograniczeń. Nie lubisz sztucznych barier. Jesteś typem wszechstronnego gościa, który zna się na wszystkim... i często omija to, na czym nie powinien się znać.

Korzyść
: Postać otrzymuje premię +1 do każdej umiejętności, którą ma opanowaną na przynajmniej 1 poziomie, dodatkowe +1 do każdej umiejętności na 10 poziomie oraz +1 za każde kolejne 10 umiejętności.

Specjalne
: Zdolność zakazana: Talent. Dodatkowo zdolność: Specjalizacja (umiejętność) nie zapewnia premii do testu umiejętności.

#### Złożona osobowość

Łączysz w sobie wiele cech. Bardzo wiele cech. Bardzo, bardzo wiele cech.

Korzyść
: Postać może wybrać dla siebie dwie cechy dodatkowe, które nie zapewniają dodatkowego doświadczenia.

Specjalne
: Zdolność można wziąć dwukrotnie. Za drugim razem pozwoli ona postaci na to, że wybrane dowolne dodatkowe cechy będą mogły być ze sobą sprzeczne i w normalnych warunkach nie byłoby można ich wybrać. Tak zbudowana postać może być jednak w znakomitej większości przypadków niegrywalna.

#### Zmysł magii

Posiadasz specjalny zmysł, dzięki któremu jesteś w stanie wykrywać magię.

Wymagania
: Atrybut: Wola 12; Zdolność: Dzika magia, Zdoolność: Magia we krwi lub Zdolność: Wizja.

Korzyść
: Postać może wykorzystywać umiejętność spostrzegawczość do wykrywania magicznych aur.

#### Zmysł obrony

Trafić Ciebie w walce, to nie lada sztuka.

Korzyść
: Premia +4 do obrony fizycznej.

#### Zwierzęce moce (wzorzec)

Masz predyspozycje do obudzenia w sobie zwierzęcych mocy.

Wymagania
: Atrybut: Kondycja 14; Atrybut: Percepcja 16; Atrybut: Refleks 14; Atrybut: Siła 14; Atrybut: Zręczność 14; Cecha dodatkowa: brak cechy "Bez magii".

Korzyść
: Zdolność zapewnia dostęp do listy specjalnych zdolności wzorca.

#### Żywioł ognia (wzorzec)

Masz w swój wzór wpisany żywioł.

Wymagania
: Atrybut: Refleks 16; Atrybut: Percepcja 16; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Żywioł powietrza (wzorzec)

Masz w swój wzór wpisany żywioł.

Wymagania
: Atrybut: Inteligencja 16; Atrybut: Zręczność 16; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Żywioł wody (wzorzec)

Masz w swój wzór wpisany żywioł.

Wymagania
: Atrybut: Kondycja 16; Atrybut: Wola 16; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.

#### Żywioł ziemi (wzorzec)

Masz w swój wzór wpisany żywioł.

Wymagania
: Atrybut: Charyzma 16; Atrybut: Siła 16; Zdolność: Magia we krwi.

Korzyść
: Zdolność zapewnia dostęp do listy specjalnych zdolności wzorca.
