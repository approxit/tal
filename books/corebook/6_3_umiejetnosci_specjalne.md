### Umiejętności specjalne {data-children-id-prefix=umiejetnosc-specjalna}

Specjalne umiejętności różnią od pozostałych umiejętności tym, że mają specjalne warunki początkowe ich rozwijania lub przeprowadzenia ich testów. 

[Lista umiejętności specjalnych]
| Nazwa | Atrybut | Synergia do ... |
| ----- | ------- | --------------- |
{#tabela-umiejetnosci-specjalne .long-table}

Najważniejszą różnicą między umiejętnościami specjalnymi, a pozostałymi jest to, że postać nie mająca 1 poziomu wskazanej umiejętności, jeżeli jest to możliwe, to może przeprowadzić test ale tylko z modyfikatorem -20. 

#### Fałszerstwo

Atrybut
: Inteligencja.

Synergia do
: Rozpoznanie fałszerstwa (spostrzegawczość). 

Zdolności premiowe
: Deszyfrowanie, Oko do fałszywek, Szybka praca, Wciskanie fałszywki. 

Fałszerstwo to umiejętność upodabniania kopii do oryginałów. Fałszować można różne rzeczy, począwszy od monet, przez dokumenty, kończąc na dziełach sztuki. Umiejętności tej można użyć tylko i wyłącznie względem obiektów, które potrafi się wykonać za pomocą innych umiejętności lub zdolności. Znaczy to, że nie można podrobić dokumentu bez znajomości czytania i pisania, a pieczęci bez umiejętności spreparowania pieczęci. Do wykonania fałszerstwa potrzebne są odpowiednie narzędzia i materiały. Wynik testu stanowi część ST rozpoznania fałszerstwa za pomocą spostrzegawczości. Czas fałszowania jest różny w przypadku różnych obiektów. Postać może jednak poświęcić dwa razy więcej czasu na wykonanie starannego fałszerstwa, a wtedy otrzyma modyfikator +10 do testu tej umiejętności.

#### Gra na instrumentach

Atrybut
: Charyzma.

Synergia do
: Każda inna gra na instrumentach.

Synergia od
: Każdej innej gry na instrumentach.

Umiejętność gry na instrumentach dzieli się na trzy dyscypliny, które należy rozwijać oddzielnie. Ogólnie dzięki tej umiejętności postać potrafi w sposób ekspresywny wykorzystywać instrumenty muzyczne, a więc dokonywać improwizacji muzycznych lub wykonywać znane sobie utwory. Zdolności premiowe dla wszystkich tych umiejętności są wspólne - niektóre należy precyzować do danej dziedziny gry, a inne działają ogólnie (patrz opisy zdolności). Gry na instrumentach można używać w celach zarobkowych. Zysk jest tym wyższy im wyższy jest wynik w teście umiejętności i dotyczy godzinnej gry.

[Zysk z gry na instrumentach]
| ST           | Efekt pokazu | Spodziewany zarobek o wartości^1^ |
| ------------ | ------------ | --------------------------------- |
| 40 lub mniej | Żenada       | n/d                               |
| 41-50        | Tandeta      | 1                                 |
| 51-60        | Przeciętny   | 20                                |
| 61-70        | Dobry        | 50                                |
| 71-80        | Bardzo dobry | 200                               |
| 81+          | Rewelacyjny  | 1000                              |

^1^ Przy uzyskanej kwocie dóbr należy wziąć pod uwagę ilość i majętność osób, które będą oceniały występy. Powyższe kwoty dotyczą  średniego miasteczka ze średnio zamożnymi mieszkańcami, którzy w średnio ruchliwym miejscu poświęcają kilka chwil na oglądanie występu. {.table-footnotes}

##### Bębny

Do tej grupy zalicza się wszystkie instrumenty w których dźwięk pochodzi z drgania wywołanego uderzeniem pałki, dłonią etc.

Synergia
: Każda inna gra na instrumentach.

Zdolności premiowe
: Ręka bębniarza, Rytmiczna walka, Tworzenie instrumentu (bębny)

##### Chordofony

Do tej grupy zalicza się wszystkie instrumenty strunowe. 

Synergia
: Każda inna gra na instrumentach.

Zdolności premiowe
: Palce do strun, Rytmiczna walka, Tworzenie instrumentu (chordofony)

##### Dęte
Do tej grupy zaliczamy wszystkie instrumenty w których źródłem dźwięku jest drgający wewnątrz instrumentu słup powietrza.

Synergia
: Każda inna gra na instrumentach.

Zdolności premiowe
: Mocne płuca, Oddech trębacza, Rytmiczna walka, Tworzenie instrumentu (dęte) 

#### Jeździectwo

Atrybut
: Zręczność.

Synergia do
: Trzymanie się (wysportowanie).

Synergia od
: Tresura.

Zdolności premiowe
: Atak bestii, Broń kawaleryjska, Jazda (bestia), Jazda (konna), Jazda (powietrzne), Jazda na oklep, Pikowanie, Tratowanie 

Umiejętność jazdy lub lotu na wierzchowcu. Jeździectwo to umiejętności związane z przemieszczaniem się i walką za pomocą zwierzęcia lub jakiejś innej istoty, która może posłużyć za wierzchowca. Aby móc rozwijać jeździectwo postacie muszą mieć dostęp do odpowiednich wierzchowców. Każde stworzenie wymaga od postaci odpowiedniej biegłości która nazywa się jazdą, gdyż w przeciwnym razie otrzyma ona modyfikator -5 do testów tej umiejętności, gdy dosiada danego stworzenia.

[Modyfikatory i trudności testów jeździectwa]
| Czynniki wpływające na testy            | Modyfikator testu                |
| --------------------------------------- | -------------------------------- |
| Brak siodła                             | -5                               |
| Wierzchowiec próbuje zrzucić jeźdźca^1^ | Test sporny ze zwarciem          |
| Wystraszony wierzchowiec                | Kara za każdy punkt wystraszenia |

^1^ Wszystkie testy jeździectwa są obniżone o wynik testu zwarcia wierzchowca. Porażka oznacza, że postać spada z grzbietu. {.table-footnotes}

#### Leczenie

Atrybut
: Inteligencja.

Synergia od
: Wiedza: Alchemia. 

Zdolności premiowe
: Medyk, Niezagrożenie życia, Opatrywanie ran, Oprawca, Oszałamiający atak, Powstrzymanie krwawienia, Zdobycie opatrunków, Zdrowa dieta.

Umiejętność opatrywania, diagnozowania i leczenia osób jak i zwierząt. Jeżeli nie napisano inaczej, to postać w ciągu dnia może opiekować się jednocześnie 3 pacjentami w sposób stały +1 za każdy poziom umiejętności leczenie.

Diagnoza
: Leczenia można używać do diagnozowania obrażeń, chorób, a nawet działania trucizn. Zidentyfikowanie fizycznych obrażeń to test o ST = 25, choroby mają indywidualne ST podobnie jak trucizny. Diagnozować można tylko te choroby, których wystąpił przynajmniej jeden objaw.

Leczenie choroby
: Dzięki odpowiednim medykamentom można leczyć objawy choroby lub samą zdiagnozowaną chorobę. ST leczenia poszczególnych chorób i objawów opisano w podrozdziale o chorobach. Sukces leczenia oznacza, że pacjent otrzymuje +2 do wytrwałości, co zwykle skraca czas jego choroby lub czyni ją znośniejszą. Jeżeli zaś ST testu zostanie przekroczony o 10 lub więcej w teście, to pacjent otrzyma premię +3 do wytrwałości. Leczenie choroby wymaga mniej więcej całodobowej opieki medycznej. 

Opatrywanie
: Jeżeli postać ma bandaże, igły i nici do szycia ciała, etc. to może spróbować opatrzyć inną postać lub siebie samą. Opatrzenie draśnięć to ST = 20, a ran to 10 + 10 x rany. Czas potrzebny do opatrzenia obrażeń to ok. 10 minut, a do opatrzenia każdej rany to 20 minut. Każde draśnięcie i każdą ranę należy opatrywać oddzielnie.

Regenerowanie punktów życia
: Regenerować się mogą tylko opatrzone rany niezależnie od tego, czy są one draśnięciami, czy ranami poważnymi. Codziennie postaci regeneruje się wartość 1/4 wytrwałości straconych punktów życia lub 1/2 jeżeli postać cały dzień poświęca na odpoczynek i nie wykonuje żadnych męczących czynności, a poza tym jest dobrze odżywiona. Gdy już wszystkie punkty życia postaci, które straciła w wyniku obrażeń zostały zregenerowane, zaczynają się regenerować rany. Jeżeli postać cały  dzień odpoczywa, to regeneruje 1 ranę tzn. mija wyczerpanie z nią związane. Całodniowe leczenie postaci, która spełnia powyższe warunki pozwala na przeprowadzenie testu o ST = 25 + 10 x rany postaci. Sukces oznacza, że dodatkowo wyleczono postaci 1/2 wytrwałości utraconych punktów życia. 

Torturowanie
: Ten kto umie uśmierzać ból potrafi go także zadawać. W przypadku torturowania kogoś postać musi zadać mu jakieś obrażenia posiadanymi przez siebie narzędziami (lub swym ciałem). Należy przeprowadzić test leczenia, a przy wyniku uwzględnić modyfikator -30. Wynik pomniejszy obrażenia zadane postaci, ale pozostawi ból, który jest równy zadanym obrażeniom, a które to będą teraz ST testu opanowania torturowanego. Kolejna runda zadawania bólu wygląda tak samo z tym, że torturowany otrzymuje do ST opanowania połowę sumy uprzednio zadanych obrażeń. Jeżeli w pewnym momencie nie zda testu to się złamie i będzie śpiewał. 

Zaleczenie ran
: Gdy już wszystkie punkty życia postaci, które straciła w wyniku obrażeń zostały zregenerowane, zaczynają się regenerować rany. Postać regeneruje 1 ranę jeżeli cały dzień odpoczywa, a dodatkowo jeszcze jedna jeżeli uda się przeprowadzić na niej test leczenia o ST = 30.

#### Moc magiczna

Atrybut
: Wola.

Zdolności premiowe
: Intuicyjna mana, Odnowa many, Skrócona medytacja

Jest to umiejętność wyzwalania z siebie many w celu wykorzystania jakiegoś wzorca lub połączenia z jakimś wzorcem. Postać może rozwijać tę umiejętność tylko, gdy posiada zdolność Magia we krwi. Samo skorzystanie z tej umiejętności może w niektórych przypadkach nie wymagać posiadania wspomnianej zdolności, ale przypadki te są wyraźnie wskazane w swoich opisach.

#### Nawigacja

Atrybut
: Inteligencja.

Synergia do
: Odnalezienie kierunku lub drogi (Sztuka przetrwania); Strategia (bitwy morskie itp.).

Synergia od
: Wiedza: Światowa, Wiedza: Tajemna. 

Zdolności premiowe
: Geografia świata, Kartografia, Logistyka, Podążanie śladem, Skuteczne odnalezienie kierunku lub drogi.

Umiejętność wyznaczania najlepszego kierunku lub aktualnego położenia. Umiejętności tej można używać zarówno na lądzie, jak i na morzu, bądź jeżeli to konieczne nawet w powietrzu. Aby móc skorzystać z nawigacji postać musi wpierw posiąść wpierw wiedzę tajemną i wiedzę światową na przynajmniej 5 poziomie każdą. 

Nawigacja astronomiczna
: Postać może na podstawie gwiazd określić swoje aktualne położenie. W tym celu musi znać aktualną datę i widzieć gwiazdy. W zależności od wyniku testu postać wskazuje położenie z odpowiednią dokładnością. 

[Nawigacja astronomiczna]
| Wynik testu  | Skala błędu przy określeniu położenia |
| ------------ | ------------------------------------- |
| 29 lub mniej | Brak orientacji co do położenia       |
| 30           | 100 km                                |
| 35           |  50 km                                |
| 40           |  25 km                                |
| 50           |  10 km                                |
| 60           |   1 km                                |
| 80           | Mniej niż 1 km                        |
| 100+         | Dokładne położenie                    |

Podróż z mapą
: Podróżowanie po nieznanych ziemiach z mapą jest tym trudniejsze, im mniej dokładne informacje zawiera mapa. Zdając test o odpowiednim ST postać podąża w dobrym kierunku.

[Podróż z mapą]
| ST | Dokładność mapy |
| -- | --------------- |
| 40 | Fatalna         |
| 34 | Kiepska         | 
| 30 | Zwykła          | 
| 26 | Dobra           |
| 20 | Mistrzowska     |

Jeżeli mapa zawiera fałszywe informacje, to wynik testu o ST=30 pozwoli to odkryć.

#### Praca

Atrybut
: różnie (patrz opis)

Synergia do i od
: Każda praca zapewnia synergię do umiejętności, która daje jej synergię.

Zdolności premiowe
: Oszczędna praca, Szybka praca, Zaawansowana naprawa. 

Praca to nazwa zbiorcza na umiejętności związane z usługami i rzemiosłem. Każdą z poniższych dyscyplin postać winna rozwijać niezależnie. W istocie dziedziny pracy służą przede wszystkim zwykłym osobom do tego, aby zarabiać na swoje utrzymanie w zamian za rożne świadczenia. Bohaterzy będą prawdopodobnie potrzebowali innych umiejętności, niż te tu opisane, ale jeżeli w wolnym od przygód czasie będą chcieli zająć się czymś pożytecznym, to wymienione tu rodzaje prac na pewno im w tym pomogą  Nie zostały wskazane tu rodzaje synergii. MG winien pozwalać dokonywać synergii w sytuacjach, gdy jakieś umiejętności ze sobą współdziałają np. rymarstwo pomaga płatnerzowi zrobić zbroję dla konia, zaś garbarstwo pomoże introligatorowi wykonać księgę ze skóry. W nawiasach wpisano domyślne atrybuty dla danych rodzajów prac. 

Introligatorstwo (In), Garbarstwo (Zr), Gotowanie (Pe), Górnictwo (Si), Jubilerstwo (Pe), Hodowla zwierząt (Pe), Kamieniarstwo (Zr), Kartografia (Pe), Kowalstwo (Zr), Pirotechnika (In), Piwowarstwo (Pe), Płatnerstwo (Zr), Rymarstwo (In), Stolarstwo (Zr), Szkutnictwo (In), Tkactwo (Zr), Uprawa roli (Pe), Warzenie mikstur (In), Zbrojmistrzostwo (Zr), Żeglarstwo (Pe).

Naprawa
: Niektórych umiejętności można używać do naprawiania uszkodzonych przedmiotów. W tym celu potrzeba zarówno materiałów jak i odpowiedniego sprzętu. Każdy przedmiot ma 5 możliwych kategorii jakości z jaką go wykonano: Fatalny, kiepski, zwykły, dobry i mistrzowski. Uszkodzenie obniża kategorię jakości o jeden lub więcej, a w przypadku jakości fatalnej niszczy przedmiot. Bez specjalnego wyszkolenia postać może naprawić przedmiot do jednej kategorii wyżej.

[ST Naprawiania przedmiotów (orientacyjny)]
| ST | Kategoria jakości będąca wynikiem naprawy |
| -- | ----------------------------------------- |
| 20 | Fatalna                                   |
| 25 | Kiepska                                   |
| 35 | Zwykła                                    |
| 45 | Dobra                                     |
| 60 | Mistrzowska                               |

Ostatnią rzeczą na którą należy zwrócić tu uwagę jest fakt, że wiele innych umiejętności może posłużyć całkiem dobrze w wykonywaniu prac lub może służyć synergicznie do powyższych umiejętności.

#### Rozbrajanie mechanizmów

Atrybut
: Zręczność.

Synergia od
: Wiedza: Inżynieria. 

Zdolności premiowe
: Mistrz sideł, Wykorzystanie wytrychów, Zmysł włamywacza. 

Umiejętność rozbrajania pułapek, otwierania zamkniętych drzwi i innych zamków. Aby korzystać z tej umiejętności potrzebne są odpowiednie narzędzia. Brak specjalnych narzędzi oznacza konieczność korzystania z prowizorycznych zamienników, a te oznaczają modyfikator -10 lub większy do testów. Poza tym postać musi mieć przynajmniej 1 poziom w tej umiejętności, aby z niej skorzystać.

Otwieranie zamków
: Postać posiadająca wytrychy może użyć ich i otworzyć zamek w drzwiach, skrzyni etc. ST zależy od konkretnych zamków. Na przeprowadzenie próby otwarcia zamku trzeba poświęcić 5 minut. Porażka w teście powoduje zniszczenie wytrychów, a sukces o 10 wyższy od ST nie niszczy otwieranego zamka. 

Sabotaż
: Postać może sprawić, że jakieś urządzenie mechaniczne przestanie działać po jakimś czasie używania go. W tym celu należy dokonać operacji przy mechanizmie za pomocą odpowiednich narzędzi i zdać odpowiednie ST. Czas takich operacji wynosi 5 minut.

[Rodzaje sabotażu urządzeń mechanicznych]
| ST | Mechanizm      | Przykład działania |
| -- | -------------- | :----------------- |
| 20 | Prosty         | Zamek jakichś drzwi zostanie zablokowany i niemożliwym będzie włożenie doń klucza bez uprzedniego wyjęcia i oczyszczenia całego mechanizmu. |
| 25 | Przeciętny     | Koło wozu odpadnie po tym jak najedzie na nierówność. |
| 30 | Problematyczny | Sprawienie, że siodło jeźdźca zerwie się po kilku minutach jazdy. Narzędzie lub broń popsuje się w czasie używania. |
| 40 | Trudny         | Sprawienie, że element zbroi odpadnie, gdy zostanie trafiony uderzeniem. |
| 50 | Bardzo trudny  | Machina oblężnicza przy drugim wystrzale psuje się raniąc załogę. |

Unieszkodliwianie pułapek
: Korzystając z odpowiednich narzędzi postać może unieszkodliwić pułapkę mechaniczną. Aby próba rozbrojenia pułapki się udała należy wpierw rozpoznać mechanizm (np. przeszukiwaniem), gdyż w przeciwnym razie pułapka miast zostać rozbrojona zostanie uruchomiona. Czas rozbrojenia pułapki to 10 minut. ST testu rozbrojenia konkretnych pułapek został podany w ich opisie.

#### Rzucanie czarów

Atrybut
: Inteligencja.

Synergia od
: Wiedza: Tajemna.

Rzucanie czarów to umiejętność splatania ze sobą wzoru do postaci zaklęcia. Postać może skorzystać i rozwijać tę umiejętności tylko wtedy, gdy zna przynajmniej jeden język magii w stopniu całkowitym tj. posiada wszystkie możliwe punkty znajomości języka na poziomie zaawansowanym.

#### Sztuka

Atrybut
: Charyzma.

Umiejętności związane z ekspresją artystyczną. Postać każdą z pięciu poniższych dyscyplin rozwija niezależnie. Sztuki można używać w celach zarobkowych. Zysk jest tym wyższy im wyższy jest wynik w teście umiejętności i dotyczy godzinnego pokazu lub jednostkowego sprzedanego egzemplarza działa (przy pisarstwie).

[Zysk ze sztuki] 
| ST           | Efekt pokazu | Spodziewany zarobek o wartości^1^ |
| ------------ | ------------ | --------------------------------- |
| 40 lub mniej | Żenada       | n/d                               |
| 41-50        | Tandeta      | 1                                 |
| 51-60        | Przeciętny   | 20                                |
| 61-70        | Dobry        | 50                                |
| 71-80        | Bardzo dobry | 200                               |
| 81+          | Rewelacyjny  | 1000                              |

^1^ Przy uzyskanej kwocie dóbr należy wziąć pod uwagę ilość i majętność osób, które będą oceniały występy. Powyższe kwoty dotyczą  średniego miasteczka ze średnio zamożnymi mieszkańcami, którzy w średnio ruchliwym miejscu poświęcają kilka chwil na oglądanie występu. {.table-footnotes}

##### Aktorstwo

Umiejętność błaznowania, dowcipkowania, pantomimy, czy dramatu.

Synergia
: Blefowanie (perswazja), Prowokowanie.

Zdolności premiowe
: Pewność roli, Udawany atak, Wejście w rolę

##### Oratorstwo
Umiejętność snucia opowieści, wygłaszania laudacji i bluzgów, zabawiania w uroczysty sposób swoją mową etc..

Synergia
: Dowodzenie, Przekonywanie (perswazja).

Zdolności premiowe
: Mówione role, Pewność głosu, Prowokująca mowa,

##### Pisarstwo

Aby rozwijać tę umiejętność należy wpierw umieć czytać i pisać. Jest to umiejętność pisania poezji, powieści, sztuk teatralnych etc..

Zdolności premiowe
: Przyswajanie ciekawostek, Rozwinięta wyobraźnia, Spisanie argumentu. 

##### Śpiew
Umiejętność wykonywania pieśni etc.

Zdolności premiowe
: Rytmiczna walka, Śpiewne role, Śpiewny zmysł

##### Taniec

Umiejętność tańczenia i znajomość tańców.

Synergia
: Akrobatyka.

Zdolności premiowe
: Powab ruchów, Rytmiczna walka, Taneczne role, Taneczny unik,

##### Tresura

Test charyzmy.

Synergia
: Dowodzenie, Jeździectwo.

Zdolności premiowe
: Dobra bestia, Szybka tresura, 

Umiejętność nauczania zwierząt i niekiedy bestii wykonywania poleceń oraz sztuczek. Postać może korzystać z tej umiejętności tylko wtedy, gdy posiada w niej przynajmniej 1 poziom. 

Oswojenie
: Nie można tresować zwierzęcia, które jest dzikie. Umiejętności tej można użyć do tego, aby oswoić ze sobą zwierzę. W tym celu potrzebny jest czas i kontakt ze zwierzęciem. Postać musi zdać test o ST=40 po 10 dniach pracowania nad zwierzęciem. Niepowodzenie oznacza, że zwierze wciąż jest nieprzychylne treserowi. Postać otrzymuje modyfikator -20, gdy ma styczność ze zwierzęciem mającym cechę bestia.

Wychowanie
: Wychowanie zwierzęcia jest podobne do oswojenia z tą jedną różnicą, że wychować można tylko zwierze, które nie zaznało smaku dzikiego świata tj. treser panuje nad nim mniej więcej od początku jego życia. ST oswojenia zwierzęcia w tym wypadku wynosi tylko 20.

Wytresowanie
: Tresura służy przede wszystkim uczeniu zwierząt i bestii działania zgodnie z wydanymi rozkazami. Aby tresura się powiodła postać wpierw musi poświęcić na nią odpowiedni czas, a następnie zdać odpowiedni test, którego ST zależy od złożoności zadań. Porażka w teście oznacza, że czas poświęcony na trening został zmarnowany. Gdy postać trenuje zwierze z cechą bestia, wtedy otrzymuje modyfikator -10 do testu. Oczywiście, aby w ogóle trening był możliwy zwierze musi wpierw być posłuszne trenerowi. Poza tym wola tresowanej istoty stanowi karę do testów tresury.
 
[Wytresowanie pod kontem prac i działań]
| ST  | Czas           | Działania |
| --- | -------------- | :-------- |
| 30  | Miesiąc        | Dosiadanie - zwierze, które może być wierzchowcem zostało wyszkolone tak, aby transportować jeźdźca. |
| 45  | Kwartał        | Dosiadanie w walce^1^ - zwierzę nie ulega panice podczas walki, gdy nosi jeźdźca. |
| 40  | Miesiąc        | Polowanie^1^ - zwierze goni inną zwierzynę, przynosi zdobycz lub ją płoszy. |
| 30  | 10 dni         | Praca - zwierze umie wykonywać męczące, długotrwałe zadania związane z pracą (np. ciągnięcie pługu lub wozu). |
| 35  | 10 dni         | Strzeżenie - zwierze strzeże danego miejsca przed intruzami i wszczyna alarm, gdy kogoś zauważy. |
| 30  | Miesiąc        | Tropienie - zwierzę korzysta ze swoich zmysłów ścigając ofiarę, której ślad został mu wskazany. |
| 20+ | Miesiąc        | Umiejętność - nauczenie zwierzęcia 1 poziomu umiejętności. ST kolejnych testów rośnie o aktualny poziom umiejętności |
| 40  | Miesiąc        | Walka^2^ - zwierze atakuje wybranego przeciwnika w celu zabicia go lub zranienia. |
| 25  | Dzień/sztuczka | Występy - zwierze reaguje na polecenia tresera lub innych osób wykonując jakieś sztuczki. |

^1^ Można nauczyć tylko, gdy uprzednio zwierze nauczone zostało: tropienia w przypadku polowania albo jazdy w przypadku jazdy w walce.  
^2^ Zwierze jest w stanie atakować tylko tych wrogów, którzy nie wywołują w nim lęku. {.table-footnotes}

#### Wiedza 

Atrybut
: Inteligencja.

Umiejętności będące wynikiem nauki. Wiedza ma charakter uniwersalny, tj. nie zmienia się wraz ze zmianą regionów i nie trzeba jej precyzować pod tym kątem. Aby postać mogła rozwijać wiedzę musi posiąść wpierw zdolność czytania i pisania. Co więcej postać nie ma prawa wykonywać testów wiedzy, jeżeli nie posiada przynajmniej 1 poziomu w danej dyscyplinie. Każdą poniższą dziedzinę należy rozwijać osobno. 

##### Alchemia

Wiedza dotycząca fizyki, chemii i biologii. Alchemią jest wiedza dotycząca medycyny, metali, minerałów, procesów chemicznych, procesów biologicznych.

Synergia do
: Leczenie, Pirotechnika (Praca), Warzenie mikstur (Praca).

Synergia od
: Wiedza: Filozofia.

Zdolności premiowe
: Fakultet (Anatomia i medycyna, Biologia, Chemia, Geologia, Metale, Minerały), Oprawca, Zadawanie obrażeń, Zdrowa dieta, Zielarstwo.

##### Filozofia

Niegdyś nazwa dla całej wiedzy, a dziś wiedza dotycząca tylko światów różnych od pierwszej sfery. Filozofia dotyczy lub jest: aksjologia, angelologia, bóstwa, demonologia, epistemologia, kościoły, kulty, lingwistyka i logika, moce transcendentne, ontologia.  

Synergia do
: Wszystkie inne dziedziny wiedzy.

Zdolności premiowe
: Aksjomatyzacja, Estetyka, Eudajmonizm, Fakultet (Angelologia, Demonologia, Języki, Metafizyka, Teologia), Filozof, Zwrot lingwistyczny.

##### Inżynieria

Wiedza dotycząca projektowania, wykorzystywania i przetwarzania świata fizyczno-mechanicznego dla swoich potrzeb oraz umiejętność posługiwania się abstrakcyjną wiedzą matematyczną. Za inżynierię uważa się: architekturę, budowanie maszyn, matematykę, technikę.

Synergia do
: Strategia (oblężenia i organizowanie obrony twierdz).

Synergia od
: Wiedza: Filozofia.

Zdolności premiowe
: Fakultet (Algebra i Analiza matematyczna, Budowanie i Burzenie, Geometria, Konstrukty, Statystyka), Inżynieria lin, Prowizorka, Rozkładanie wagi, Słaby punkt, Wytwarzanie, Zmysł włamywacza, Znajomość mechanizmów.

##### Strategia

Wiedza dotycząca prowadzenia wojny, walki i działań bojowych, a także planowanie. Dziedzinami strategii są: historia wojen, organizacja wojsk, taktyka, wielkie bitwy.

Synergia do
: Dowodzenie.

Synergia od
: Nawigacja (Bitwy morskie), Wiedza: Filozofia, Wiedza: Inżynieria (Oblężenie i organizowanie obrony twierdz).

Zdolności premiowe
: Dostrzeżenie słabej strony, Dowódca, Fakultet (Armie świata, Działanie wywiadów, Fortele, Oblężenie i obrona twierdz,  Rozpoznanie terenu, Sprzęt wojskowy), Historia wojen, Język bitewny, Strategia przetrwania, Teoria walki.

##### Światowa
Szeroka wiedza o całym świecie na którą składa się: ekonomia, geografia, geopolityka, gospodarka, krainy i ich ludy, władcy państw i organizacji światowych. 

Synergia do
: Nawigacja; Każda znajomość.

Synergia od
: Wiedza: Filozofia.

Zdolności premiowe
: Fakultet (Geografia, Geopolityka, Handel światowy, Ludy i ich kultury, Żywoty wielkich postaci), Historia wojen, Język obcy, Literatura, Poznanie regionu. 

##### Tajemna

Wiedza ta dotyczy różnych ezoteryczności, a głównie jest to astronomia, kosmos, magia, sfery, szyfry, wzorzec, żywioły.

Synergia do
: Nawigacja; Rzucanie czarów.

Synergia od
: Wiedza: Filozofia.

Zdolności premiowe
: Fakultet (Astronomia i kosmos, Magia i wzór, Szyfry i łamigłówki, Wymiary, Żywiołaki), Język tajemny, Poznanie tajemne.

#### Znajomość 

Atrybut
: Inteligencja.

Synergia do
: Plotkowanie (tylko względem mieszkańców regionu), Sztuka przetrwania (tylko w regionie).

Synergia od
: Wiedza: Światowa.

Zdolności premiowe
: Czytanie i pisanie, Gust, Przyroda regionu, Rozmowa ze swoim, Technologia, Wspólne tematy, Wyższa znajomość, Zaczepka, Zaznajomienie z tematem.

Umiejętności wykorzystywania informacji pochodzących z danych regionów. W przeciwieństwie do wiedzy znajomość nie wymaga od postaci opanowania sztuki czytania i pisania. Postać ma prawo wykonywać bez kary testy tej umiejętności nawet jeżeli nie posiada 1 poziomu w danej dyscyplinie, ale tylko pod warunkiem, że dotyczą regionu z którego pochodzi i nie dotyczą wyższej znajomości. Wszystkie testy wyższej znajomości postać, która nie ma w nich biegłości wykonuje z karą -10 do testów. Poza tym ta kara kumuluje się z karą za brak 1 poziomu umiejętności, jeżeli chce mieć do nich dostęp postać spoza regionu (wynosi więc ona -30 do testu).  

W przypadku zdolności premiowych, które należy sprecyzować dla regionu należy wykorzystać opcję regionu dla którego rozwijana jest znajomość.

Podstawowa znajomość dotyczy następujących zagadnień: ballady i pieśni, bohaterowie i legendy,  dzieła artystyczne, przysłowia i powiedzenia, tańce, wierzenia ludowe, wiedza o lokalnej przyrodzie, zabobony, zwyczaje.

Wyższa znajomość dotyczy następujących zagadnień: administracja, etykieta, heraldyka, historia, literatura, państwo, polityka, prawo, sztuka.
