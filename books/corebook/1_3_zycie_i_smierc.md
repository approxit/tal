### Życie i śmierć

Wszystko co żyje może umrzeć, co oznacza zakończenie procesów biologicznych dziejących się w swoistym układzie, który nazywa się organizmem. Za to jak postać jest zdrowa lub jak wiele wysiłku trzeba włożyć w to, aby ją zabić odpowiadają dwie statystyki: życie i wytrwałość.

Wytrwałość
: 1/2 Kondycji - Odpowiada za kilka rzeczy. Po pierwsze jest to górna granica obrażeń, jakie postać może otrzymać w jednym ataku na nią i potraktować je jako zwykłe "draśnięcie". Jeżeli postać w ataku otrzyma tyle samo lub więcej obrażeń ile wynosi wartość progu ran, wtedy doznaje komplikacji związanych z jej posiadaniem. W przypadku otrzymania w jednym ataku ilość obrażeń równych wielokrotności wartości progu ran, uznaje się, że rana jest w takim samym stopniu wielokrotnie poważniejsza. Patrz także leczenie. Po drugie wartość wytrwałości określa odporność organizmu postaci na wszelkie fizyczne czynniki, jak np. choroby czy trucizny.

Życie
: Kondycja x2 + 10 - Wyrażona wartością punktową wielkość odpowiadająca za to, ile musi postać stracić punktów, aby umrzeć. Punkty, które powodują obniżenie wartość tego współczynnika nazywa się obrażeniami.

#### Obrażenia i rany

Otrzymanie obrażeń obniża możliwości postaci, co przekłada się na kary do testów i wartości atrybutów. Istnieją dwa rodzaje obrażeń: draśnięcia i rany. Draśnięcia są lekkimi obrażeniami, które nie wywołują ujemnych skutków, chociaż ich liczba może doprowadzić postać do śmierci. Rany są to poważne obrażenia, które obniżają możliwości fizyczne i psychiczne postaci za każdym razem, gdy powstaną. Rany powstają, gdy ilość zadanych postaci obrażeń równa się lub jest wyższa od wartości wytrwałości postaci. Obrażenia będące wielokrotnością wytrwałości, powodują zwielokrotnione efekty tj. dwukrotnie większe obrażenia powodują dwie rany, trzykrotne trzy itd.

Efekty obrażeń
:	Postać po otrzymaniu pewnej ilości obrażeń zaczyna tracić swe siły. Poniżej opisano co się dzieje z postacią, gdy pozostało jej tyle, a tyle punktów życia. Kolejne stany się kumulują.

[Efekty utraty punktów życia]
| Punkty życia  | Efekt |
| ------------- | :---- |
| 20 lub więcej | Postać działa bez dodatkowych kar i efektów. |
| 10-19         | Postać traci akcję zwykłą i należy ją traktować jakby miała 5 dodatkowych punktów wyczerpania. |
| 1-9           | Postać traci przytomność. Odzyskanie przytomności w tym stanie nie jest możliwe. |
| 0             | Postać umiera. |

Efekt ran
: Każda rana powoduje 2 punkty wyczerpania, krwawienie i zagrożenie życia. Krwawienie ustaje, gdy rany zostaną opatrzone, a wyczerpanie mija, gdy rana zostanie wyleczona, natomiast zagrożenie życia znika po zagojeniu się ran. Poza tym każda rana powoduje odpowiedni efekt w zależności od tego gdzie powstanie.

Krwawienie
: Każda rana generuje 1 punkt obrażeń na 10 minut z powodu utraty przez postać krwi lub innych powikłań. W wyniku krwawienia, tj. obrażeń przez nie generowanych, nie mogą powstać nowe rany. Postać może próbować opóźnić efekty krwawienia, lecz najskuteczniejszy ze sposobów sprawi co najwyżej, że postać będzie krwawić dwa razy wolniej. Krwawienie ustępuje po udanym opatrzeniu rany.

Zagrożenie życia
: Rany stanowią zagrożenie dla postaci. Każda rana powoduje kumulatywną szansę 10% na to, że każdego dnia postać dozna 1k10 obrażeń, które liczyć należy jak te powstające przez krwawienie (patrz wyżej). Jeżeli ilość ran powoduje szansę ponad 100%, to za każde 100% postać doznaje 1k10 obrażeń, a za resztę istnieje dalsza procentowa szansa otrzymania kolejnych.

#### Regenerowanie punktów życia

Regenerować się mogą tylko opatrzone rany niezależnie od tego, czy są one draśnięciami, czy ranami poważnymi. Codziennie postaci regeneruje się wartość 1/4 wytrwałości straconych punktów życia lub 1/2 jeżeli postać cały dzień poświęca na odpoczynek i nie wykonuje żadnych męczących czynności, a poza tym jest dobrze odżywiona.

Rany regenerują się wolniej od obrażeń. Postać zregeneruje 1 ranę, gdy zregeneruje się jej 10 obrażeń i następne rany zregenerują się co 10 kolejnych punktów obrażeń. Jeżeli postać nie ma obrażeń, to rany regenerują się tak, jakby postać wciąż miała obrażenia tj. 1 rana na 10 zregenerowanych obrażeń (nawet, gdy nie ma już obrażeń). Patrz również umiejętność: Leczenie.

#### Zmęczenie i wyczerpanie

Każdy punkt zmęczenia lub wyczerpania powoduje karę -1 do obrony fizycznej oraz wszystkich testów opartych na atrybutach. Postać nie może mieć wartości obrony fizycznej niższej niż 10 w wyniku zmęczenia i wyczerpania, ale może mieć minusowe modyfikatory testów opartych na atrybutach.

Efekty zmęczenie i wyczerpanie są do siebie bardzo podobne. Różnica polega na tym: jak szybko dany efekt przemija. Oba efekty także się sumują. Gdy ilość punktów zmęczenia i wyczerpania przekroczy wartość kondycji postaci, to ta utraci przytomność do czasu obniżenia punktów zmęczenia lub wyczerpania.

Odpoczynek
: Punkt wyczerpania znika po godzinie odpoczynku, a punkt zmęczenia po minucie. Za odpoczynek należy uznać taką sytuację w której postać jest względnie odprężona i nie musi się na czymś koncentrować. Jednym z rodzajów odpoczynku jest sen, ale tu trzeba przypomnieć, że postać musi obligatoryjnie spać 8 godzin w ciągu doby i tylko większa ilość godzin snu będzie niwelowała punkty wyczerpania.

Wyczerpanie
: Powstaje przez długi wysiłek fizyczny i niektóre efekty. Te punkty można zniwelować dopiero **po przerwaniu efektu ich powstania**, a następnie po odpoczynku trwającym  godzinę na każdy taki punkt.

Zmęczenie
: Efekt krótkiego wysiłku fizycznego. Punkt tego zmęczenia można zniwelować 1 minutą odpoczynku, czyli brakiem wykonywania jakichkolwiek akcji przez ten czas, prócz tych które z logicznego punku widzenia nie wymagają wysiłku. Wielokrotność minutowego odpoczynku może prowadzić do zniwelowania wszystkich tych punktów zmęczenia.

[Źródła powstawania wyczerpania i ilość generowanych przez nie punktów]
| Źródło                                  | Punkty wyczerpania |
| --------------------------------------- | :----------------- |
| Chłód                                   | 1 na punkt wychłodzenia ponad wytrwałość; maks. 10 |
| Choroby                                 | Różnie |
| Chroniczne bóle głowy                   | 10 (tak jakby, bo znikają w chwili zniknięcia bólu) |
| Emisja ciepła będąc lodowym krasnoludem | 2 punkty na godzinę |
| Głód                                    | 2 punkty za dzień bez jedzenia po wytrwałość dni |
| Hibernacja                              | 10 po wybudzeniu |
| Mikstury                                | Różnie |
| Obrażenia                               | 5, gdy pozostało postaci 10-19 punktów życia |
| Odebranie tchu                          | 2 przy rana x3, gdy zajdzie efekt odebrania tchu |
| Podróżowanie                            | 2 za każdą godzinę ponad limit 10 godzin dziennego podróżowania, gdy postać nie zda testu wysiłku |
| Pragnienie                              | 2 punkty za dzień bez wody po 1/2 wytrwałości dni |
| Przeciążenie                            | 1 punkt za dźwiganie obciążenia o wadze udźwig x5 +1 lub wyższego |
| Przegrzanie                             | 1 na punkt przegrzania ponad wytrwałość; maks. 10 |
| Rana (każda)                            | 2 |
| Sen                                     | 1 za każdą godzinę brakującego snu do 8 godzin obligatoryjnego snu w ciągu doby |
| Sen zimowy                              | 5k6 po wybudzeniu |
| Szaleństwo                              | Różnie |
| Trucizny                                | Różnie |
| Wysiłek                                 | Różnie |

[Źródła powstawania zmęczenia i ilość generowanych przez nie punktów]
| Źrodło                            | Punkty zmęczenia |
| --------------------------------- | :--------------- |
| Alkohol                           | 1 za każdy punkt upicia (tak jakby, gdyż nie dotyczą siły i kondycji) |
| Berserk                           | 6 gdy tylko się skończy |
| Bieg                              | 1 za każde 5 minut, gdy postać nie zda testu wysiłku |
| Drow                              | 1 za minutę bycia na świetle po ilości minut równą wytrwałości |
| Krasnoludzki sprint               | 2 za zwiększenie szybkości o +5 na turę |
| Krzepa                            | 1 za każdą porażkę w teście tej umiejętności |
| Mikstury                          | Różnie |
| Oszołomienie                      | 5 (tak jakby, gdyż od razu znikają, gdy oszołomienie mija) |
| Pełne skupienie                   | 1 na minutę za pełne skupienie przy spostrzegawczości |
| Rana korpusu                      | 2 za otrzymanie rany x1 w jednym uderzeniu albo 4 za otrzymanie rany x2 lub większej w jednym uderzeniu |
| Sprint                            | 1 za każdą minutę, gdy postać nie zda testu wysiłku |
| Sterroryzowanie                   | 5 |
| Trucizny                          | Różnie |
| Wysiłek                           | Różnie |
| Zestresowanie                     | 5 |
| Zniwelowanie przeciążenia         | 1, 2, 6 albo 10 na rundę dla kategorii przeciążenia: udźwig x2, udźwig x3, udźwig x4 oraz udźwig x5 |
