## Rozdział 6 - Umiejętności

TODO: zmienić umiejętności.

Nie istnieje skończona ilość umiejętności. Postać może mieć najróżniejsze umiejętności, nawet te, których nie wymieniono w opisie systemu. Twórcy gry nie są w stanie przewidzieć wszystkich możliwych wyborów, co do tworzenia i rozwijania postaci, jakie wymyślą Gracze, dlatego otrzymują oni wolną rękę w wymyślaniu umiejętności. Zasadą jest jedynie określenie umiejętności jako niezbyt ogólnych (do wszystkiego) i niezbyt szczegółowych (do pojedynczych czynności). Umiejętności powinny być czymś pośrednim, aby możliwa była ich różnorodność i aby nie dokonać przesadnego podziału (np. "uprawa roli", to dobra umiejętność i nie trzeba jej dzielić na "oranie", "sianie", "żniwa", "młócenie zboża" etc.). 

Synergia
: Umiejętności mogą być do siebie podobne lub wpływać na ten sam obszar działań. Jeżeli postać ma kilka umiejętności, które działają podobnie i może przeprowadzić tylko jeden ich test, to otrzymuje synergię do tego testu. Synergia to premia +1 za każde 5 poziomów umiejętności. Niektóre umiejętności w sposób stały działają na siebie synergicznie, a niektóre tylko w niektórych warunkach. Niektóre cechy i zdolności sprawiają, że synergia wzrasta. Jeżeli tak się dzieje, to wzrasta ona na każde 5 poziomów, więc jeżeli postać ma premię +1 do synergii (a nie "z synergii"), to mając 10 poziom umiejętności, z której płynie ta synergia ma efektywną premię +4 do jakiejś innej umiejętności (+2 za 5 poziom oraz +2 za 10 poziom). Premia z synergii nie może być wyższa od poziomu umiejętności z której pochodzi. 

[Przełożenie się posiadanego poziomu umiejętności na opis możliwości postaci]
| Poziom umiejętności | Poziom zaawansowania w dziedzinie | Zainwestowane PD w umiejętność |
| ------------------- | --------------------------------- | ------------------------------ |
| 1-5                 | Nowicjusz                         | 100-1500                       |
| 6-15                | Zaawansowany                      | 2100-12000                     |
| 16-25               | Ekspert                           | 13600-32500                    |
| 26-40               | Mistrz                            | 33100-80000                    |
| 41+                 | Arcymistrz                        | Ponad 80000                    |

Poziomy umiejętności
: Określają jak technicznie postać opanowała daną umiejętność. Nie wyznaczają one całkowicie tego jak "dobra" jest postać w danej dziedzinie, bo to zależy przede wszystkim od "wartości umiejętności", czyli sumy wartości atrybutu, poziomu, synergii i innych premii do danej umiejętności. Nie mniej jednak wiele zdolności wymaga tego, aby postać miała opanowaną technicznie daną umiejętność na odpowiednim poziomie. W powyższej tabelce przedstawione zostało jak należy traktować postać, jeżeli chodzi o posiadane przez nią poziomy umiejętności.  

<h5>Jak korzystać z umiejętności</h5>

Poniżej dokonano wyliczenia wszystkich opisanych w systemie umiejętności (lecz nie wszystkich w ogóle możliwych!). Wskazane umiejętności zostały uznane za najbardziej typowe dla Bohaterów, stąd ich dokładny opis. Pozostałe umiejętności, czyli te nie wskazane w poniższym opisie, są również dostępne dla Bohaterów, ale zdecydowanie częściej będą one zapewne dotyczyły przeciętnych osób, a nie "postaci specjalnych".

Przy każdej umiejętności pojawiają się informacje o tym jak wygląda jej test i jak umiejętność ta współdziała z innymi.

Niektóre umiejętności dla lepszego efektu winny być testowane bez wiedzy Graczy. W takim wypadku MG winien dokonywać sekretnych testów umiejętności, a miast wyników mechanicznych testów zdradzać Graczom tylko wyniki działań ich postaci.

Korzystne jest również "przerzucanie" modyfikatorów. Jeżeli postać ma karę do jakiegoś działania, to może zastosować ją bezpośrednio do wyniku testu, ale MG może miast tego nakazać wykonanie normalnego testu, a wszelkie modyfikatory, które zmniejszyłyby wynik testu dodać do ST (a te zwiększające wynik odjąć od ST). Takie rozwiązanie jest korzystne w przypadku, gdy nie chce się Graczom zdradzać wszystkich elementów rzeczywistości. Np. Gdy Bohater szuka w zagajniku zbiegłego przed chwilą bandytę MG może kazać Graczowi wykonać test w którym zastosuje modyfikator -10 do spostrzegawczości, gdyż bandyta odwrócił swój błękitny płaszcz na drugą stronę, która ma zielone podbicie. Wtedy jednak Gracz będzie wiedział, że stało się coś, co zmieniło mu test umiejętności. Matematyka zostanie jednak zachowana, gdy to bandyta otrzyma po prostu modyfikator +10 do ukrycia.

Rozwijanie umiejętności
: Umiejętności rozwija się przez wydawanie na nie punktów doświadczenia. Postać po każdej przygodzie (a także na etapie tworzenia postaci) zdobywa pewną ilość punktów doświadczenia, które może spożytkować w ten sposób, że zakupi za nie odpowiednie poziomy umiejętności. Koszt poziomu umiejętności wynosi 100 x zakupywany poziom. Postać może od razu zakupić kilka poziomów umiejętności, a wtedy będzie musiała wydać odpowiednio więcej punktów doświadczenia.

[Koszt zakupu poziomów umiejętności w punkach doświadczenia]
| Poziom | Koszt | Koszt łączny |
| ------ | ----- | ------------ |
{#tabela-zakup-poziomow-umiejetnosci-2 .long-table}

Zdolności premiowe
: Na poziomie 5. i co 5 kolejnych poziomów umiejętności (tj. na 10, 15, 20 itd.) postać otrzymuje związane z nią zdolności premiowe. Oznacza to, że postać otrzymuje wybraną zdolności z listy nie poświęcając na nią wymaganych 1000 punktów doświadczenia. Premiowe zdolności dla każdej umiejętności zostały wskazane w opisie umiejętności. Nie pojawiają się tam tylko umiejętności: Dostrojenie, Rozwinięcie atrybutu z..., Specjalizacja, Synergiczna specjalizacja i Synergiczność, które są ogólnymi zdolnościami dla każdej umiejętności i są premiowe zawsze, niezależnie od zapisu. Wybierając zdolność premiową postać jest ograniczona tylko do zdolności, których wymagania spełnia. 

!!!include(6_1_umiejetnosci_zwykle.md)!!!

!!!include(6_2_umiejetnosci_walki.md)!!!

!!!include(6_3_umiejetnosci_specjalne.md)!!!