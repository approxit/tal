### 5.1 Języki powszechne {data-children-id-prefix=jezyk-powszechny}

[Języki powszechne a trudność ich poznania]
| Nazwa języka | Grupa językowa | Trudność poznania na poziomie ||
| ^^           | ^^             | Podstawowy | Zaawansowany |
| ------------ | -------------- | ---------- | ------------ |
{#tabela-jezyki-powszechne .long-table}

Przy wymaganiach wskazano na początku dwie wartości przedzielone ukośnikiem. Są to odpowiednio koszty poznania danego języka na poziomie podstawowym i następnie na poziomie zaawansowanym. Postać ucząc się języków obcych musi poświęcać na to „punkty języka”, które otrzymuje się wybierając zdolność język obcy. Dzięki tej zdolności postać otrzymuje tyle „punktów języka” ile wynosi jej 1/4 inteligencji. Za te punkty w chwili wyboru zdolności postać musi wskazać którego języka się uczy, a aby móc to zrobić musi wpierw spełnić wszystkie wymagania dotyczące języka, jak również mieć źródło poznania danego języka. Jeżeli wymagania zostaną spełnione, to postać uczy się w pewnym stopniu danego języka. Poziom zaawansowany niejako zawiera w sobie poziom podstawowy, więc postać uczy się języka na poziomie zaawansowanym od ilości punktów, które zainwestowała w poziom podstawowy.

#### Apricyjski (Layus)

Grupa językowa
: Haetalska.

Alfabet
: Haetal.

Wymagania
: 4 / 7.

Występowanie
: Apricia oraz Środkowe Królestwa.

Jeden z trudniejszych języków ludzkich. Pozbawiony fleksji czasownikowych, ale mający za to dwanaście deklinacji język ten nie ułatwia nauczenia się go, gdyż końcówki wielu wyrazów są nieme. W brzmieniu jest natomiast bardzo dźwięczny, co sprawia, że doskonale nadaje się do pieśni.

#### Carphetski (Vorbinostr)

Grupa językowa
: Haetalska.

Alfabet
: Haetal.

Wymagania
: 3 / 6.

Specjalne
: Jeżeli postać pozna prócz tego języka jeszcze lantyński, to uzyska język erxeński jako premiowy.

Występowanie
: Carphetyjczycy oraz kupcy z Carphetii, rzadziej Erx.

Korzenie tego języka sięgają wędrówki ludzi za Góry Środka Świata. Napotkawszy po drugiej stronie elfy nastąpił proces przejmowania języka elfickiego przez ludzi, lecz w formie zbliżonej do ludzkiego pojmowania. Język ten stracił przez to swą elficką melodykę, ale stał się jednocześnie łatwiejszy do przyswojenia.

#### Cienisty (brak)

Grupa językowa
: Bitewna.

Alfabet
: Brak.

Wymagania
: 3 / brak.

Często ten język nazywa się językiem „migowym mroku”, gdyż używają go mroczni elfowie, gdy porozumiewają się bezdźwięcznie na odległość wzroku. Nie ma tu więc sygnałów dźwiękowych ani świetlnych, lecz są ruchy rąk dzięki którym można w prosty sposób wskazać ulokowanie przeciwników, ich liczbę, a przede wszystkim zaplanować napad na nich i ustalić czy wszystkich wyrżnąć, czy raczej wziąć do niewoli.

#### Drowi (Dorchatir’canan)

Grupa językowa
: Elficka.

Alfabet
: Sidhesceal.

Wymagania
: 8 / 12.

Występowanie
: Dorchatir, enklawy mrocznych elfów w Wielkiej Puszczy.

Język ten jest bardzo elastyczny i podobnie jak wszystkie języki naturalne szybko się zmienia, gdyż ośrodki jego używania oddzielają się od siebie i nie nawiązują później kontaktów przez długi czas. Sama mowa ma wyraźną melodykę, ale słowa zdają się być twarde i ostre.

#### Dżinnów (Aljunni)

Grupa językowa
: Demoniczna.

Alfabet
: Nabeth.

Wymagania
: 6 / 10.

Występowanie
: Miasta Jaf’Ard.

Język dżinów jak jego nazwa wskazuje jest używany głównie przez te istoty. Obecnie jest on jednym z najpopularniejszych języków arystokracji na południe od Ergu, a w wymowie brzmi on jak pomieszanie żywiołu powietrza z żywiołem ognia. Słowa przypominają pustynne burze, trzaskające ognisko, a nawet pełgającą świecę. Mimo to wiele słów zdaje się brzmieć swojsko nawet dla użytkowników innych języków.

#### Elidioński (Talesprak)

Grupa językowa
: Haetalska.

Alfabet
: Haetal.

Wymagania
: 3 / 7.

Występowanie
: Elidion, Rimtal, w mniejszym stopniu Siegvaard.

Ten język jest używany przez ludzi z północy, a najczęściej mieszkańców Elidionu. Zawiera w sobie elementy języka elfów, ale gramatyka tego języka jest zbudowana na języku lantyńskim. Często ten język nazywany jest również „wysoką mową”, czego powodem jest upodobanie elfów do tego języka, co z kolei jest powodowane wysoką melodyjnością elidiońskiego.

#### Erxeński (Erxen)

Grupa językowa
: Handlowa.

Alfabet
: Haetal.

Wymagania
: 2 / brak; Język: Dowolny (oparty o alfabet haetal).

Specjalne
: Postać uzyska ten język jako premiowy, jeżeli pozna jednocześnie carphetski i lantyński.

Występowanie
: Erx i okolice.

Język ten rozpowszechnili ludzie, którzy utworzyli prężne centra kulturowe na obrzeżach Erx. Erxeński ma w sobie bardzo dużo elementów języka lantyńskiego i trochę leśnego. Podobnie jak ma to miejsce przy wszystkich językach handlowych i tego nie da się używać do rzeczy innych, niż związane z handlem (ustalanie miar, wag, zapłata, jakość towaru, jego ilość, data wykonania transakcji).

#### Espagryjski (Lalenquada)

Grupa językowa
: Haetalska.

Alfabet
: Haetal.

Wymagania
: 3 / 5.

Występowanie
: Wschód Imperium.

Bardzo ekspresyjny język wydający się być pozbawiony harmonii. Słowa brzmią w nim ciepło, a w wymowie tracą pisane końcówki. Poznanie języków haetal, lantyńskiego i sarmijskiego sprawia, że język espagryjski otrzymuje się premiowo.

#### Gobliński (Ghrumbargh)

Grupa językowa
: Goblińska.

Alfabet
: Brak.

Wymagania
: 3 / 4.

Jest to język prymitywny pozbawiony pojęć abstrakcyjnych i metafor. Słowa w nim są wysoce onomatopeiczne i nieuporządkowane. Istoty należące do rodzaju goblinów są predestynowane do myślenia w sposób wyznaczony przez ten język. Występowanie: Używany przez gobliny, orków, ogry od Morza Północnego do Morza Południowego.

#### Jaszczurzy (Rah’ssil)

Grupa językowa
: Reptiliańska.

Alfabet
: Brak.

Wymagania
: 3 / 8.

Specjalne
: Znajomość dowolnego języka z grupy reptiliańskich oznacza znajomość wszystkich pozostałych na poziomie podstawowym.

Występowanie
: Wielkie Bagno.

Jest to język bardzo syczący i niewielu osobom poza jaszczurami chce się go nauczyć. Słowa są w nim prymitywne i nie występują pojęcia abstrakcyjne.

#### Kamienny (Kharveresprak)

Grupa językowa
: Gigancia.

Alfabet
: Runic.

Wymagania
: 4 / 6.

Występowanie
: Używany przez krasnoludów w południowej Sorii (mniej więcej od Siegvaardu na południe) i na wschód do Erx i Ergu.

Język ten jest budowany na kategoriach pragmatycznych i funkcjonalnych dlatego pisanie w nim poezji mija się z celem, chociaż jest możliwe po wielu trudach. Użytkowanie tego języka polega na wyrażaniu się w sposób bardzo precyzyjny i zwięzły.

#### Khel (Khel)

Grupa językowa
: Goblińska.

Alfabet
: Brak.

Wymagania
: 4 / 5.

Występowanie
: Orkowie z Wędrownych Hord.

Język ten używany jest przez Wędrownych Hord orków z Ergu i odzwierciedla on naturę łupieżców. Występuje tu duża liczba pojęć związanych z walką, przemieszczaniem się, gniewem, ale także honorem i sławą. Słowa w wymowie są bulgoczące, a zarazem krzykliwe.

#### Khemurski (Khemurin)

Grupa językowa
: Thayyas.

Alfabet
: Nabeth.

Wymagania
: 3 / 6.

Występowanie
: Na południe od Ergu.

Jest to ludzki język, którego użytkownikami są przede wszystkim niewolnicy dżinów. Język ten nie jest zbyt wyszukany, gdy idzie o leksykon, gdyż zawiera dość niewiele słów, ale z uwagi na rozbudowaną fleksję i liczne odmiany można dość łatwo rozbudowywać zdania, które niemal zawsze przybierają metaforyczne formy.

#### Kiryjski (Hamibhasa)

Grupa językowa
: Metryjska.

Alfabet
: Patra.

Wymagania
: 3 / 5.

Występowanie
: Na wschód od Ergu do granic państwa Shou.

Bardzo melodyjny i dźwięczny język całkowicie pozbawiony fleksji. Aby porozumieć się w tym języku potrzeba trochę więcej czasu niż w innych ludzkich językach, gdyż pojęcia precyzuje się w nim za pomocą dodawania kolejnych słów.

#### Krasnoludzki Północny (Kharyeresprak)

Grupa językowa
: Gigancia.

Alfabet
: Runic.

Wymagania
: 4 / 7.

Występowanie
: Krasnoludowie w Elidionie, od Korony Świata do granicy z Ayonią Nychtą.

Język ten jest budowany na kategoriach pragmatycznych i funkcjonalnych dlatego pisanie w nim poezji, czy używanie metafor w zasadzie nie występuje. „Kraspół”, jak się o nim mówi bardzo dobrze nadaje się do opisów technicznych rzeczy.

#### Księżycowy (Sidheriael’geadh’aelnael)

Grupa językowa
: Elficka.

Alfabet
: Sidhesceal.

Wymagania
: 8 / 10; Umiejętność: Sztuka (śpiew) o wartości testu (bez modyfikatora) +20.

Specjalne
: Poznanie tego języka zmniejsza koszt poznania mowy milirithien o 2.

Występowanie
: Księżycowy Las i enklawy srebrnych elfów.

Melodyjny i bardzo śpiewny język pełen metafor i alegorii. Używają go elfowie z Księżycowego Lasu, a także członkowie społeczności srebrnych elfów w Imperium. Nauka tego języka jest bardzo trudna, gdyż dwa wyglądające tak samo zdania mogą znaczyć zupełnie co innego, gdy zostały tylko nieznacznie inaczej zaśpiewane lub inne emocje im towarzyszyły. Języka tego się nie mówi, tylko się go śpiewa.

#### Lacertilliański (Rah’tal)

Grupa językowa
: Reptiliańska.

Alfabet
: Dragnijski.

Wymagania
: 3 / 8.

Specjalne
: Znajomość dowolnego języka z grupy reptiliańskich oznacza znajomość wszystkich pozostałych na poziomie podstawowym.

Występowanie
: Morterra.

Syczący i szeleszczący język używany przez jaszczuroludzi na zniszczonych słońcem rubieżach morterry. Niektórym słowa tego języka przypominają burzę piaskową, a innym wicher przenikający górskie kaniony. Na pewno jest to język prosty i dopasowany do warunków życia na pustkowiu, gdyż już jednym słowem da się opisać dokładnie miejsce gdzie znajduje się woda, czy cień, czy też oaza w promieniu wielu dni drogi.

#### Lantyński (Lantyński)

Grupa językowa
: Haetalska.

Alfabet
: Haetal.

Wymagania
: 4 / 6.

Specjalne
: Jeżeli postać pozna prócz tego języka jeszcze carpthetski, to uzyska język erxeński jako premiowy.

Występowanie
: Imperium i tereny, gdzie rządzą ludzie.

Posługują się nim ludzie na południu Sorii, gdyż jest urzędowym językiem Imperium. Gramatyka tego języka stała się podstawą tworzenia gramatyki wielu ludzkich języków używanych w Sorii, chociaż sama została stworzona na bazie języka haetal. Często nazywany jest ten język nie lantyńskim, lecz imperialnym.

#### Leśny (Sidheriael’coill’nemor)

Grupa językowa
: Elficka.

Alfabet
: Sidhesceal.

Wymagania
: 8 / 10; Umiejętność: Sztuka (śpiew) o wartości testu (bez modyfikatora) +20.

Występowanie
: Od Oceanu przez Wielką Puszczę i liczne enklawy elfów do Erx.

Jest to codzienny język wielu elfów z Wielkiej Puszczy. Słowa w nim są melodyjne, a sam język jest bardzo metaforyczny i niezwykle silnie zabarwiony emocjonalnie. Jedno słowo może opisywać w nim dziesiątki rzeczy, które łączy podobne nacechowanie emocji. Tego języka się nie mówi, ale się go śpiewa.

#### Mowa Milirithien (Sidheriael’tairithii)

Grupa językowa
: Elficka.

Alfabet
: Sidhesceal.

Wymagania
: 8 / 10; Umiejętność: Sztuka (śpiew) o wartości testu (bez modyfikatora) +20.

Specjalne
: Poznanie tego języka zmniejsza koszt poznania języka księżycowego o 2.

Występowanie
: Milirithien.

Typowo elficki język, bogaty w alegorie i metafory. Łatwo byłoby pisać w nim wiersze, gdyż większość zdań po odpowiedniej przeróbce może mieć ten sam rytm, te same rymy i tak samo rozłożone akcenty. Niestety z uwagi na liczne wieloznaczności nawet jego użytkownikom zajmuje trochę czasu, nim się dogadają.

#### Nubijski (Afka)

Grupa językowa
: Thayyas.

Alfabet
: Brak.

Wymagania
: 3 / 4.

Występowanie
: Nubia.

Język ten jest bardzo prosty zarówno w poznaniu jak i używaniu. Nie występują w nim złożone pojęcia i ciężko jest wyrazić jakieś abstrakcyjne sformułowania.

#### Puchan (tijar’diq)

Grupa językowa
: Handlowa.

Alfabet
: Nabeth.

Wymagania
: 1 / brak; Język: Dowolny (oparty o alfabet nabeth).

Specjalne
: Jeżeli postać pozna trzy dowolne języki oparte o alfabet nabeth, to pozna puchan jako premiowy język.

Występowanie
: Karawany i kupcy w Jaf’Ard.

Puchan jak każdy język handlowy służy do tego, aby dogadywać się przy drobnej i nieskomplikowanej wymianie handlowej. Dzięki opanowania tego języka można ustalić miary, wagi, jakość, ilość towaru, czas dokonania transakcji, a także jej cenę.

#### Pustynny (Rahh’il)

Grupa językowa
: Reptiliańska.

Alfabet
: Nabeth.

Wymagania
: 3 / 9.

Specjalne
: Znajomość dowolnego języka z grupy reptiliańskich oznacza znajomość wszystkich pozostałych na poziomie podstawowym.

Występowanie
: Erg i Jaf’Ard.

Prymitywny język rahów pustyni. Kategorie wykorzystywane w tym języku są zbliżone z myśleniem rahów, stąd im jest łatwiej się go w pełni wyuczyć. W tym języku słowa „głupota”, „iluzja” i „morze” brzmią identycznie.

#### Rimtalski (Ihmeid)

Grupa językowa
: Haetalska.

Alfabet
: Runic.

Wymagania
: 3 / 6.

Występowanie
: Rimtal, północne morze, miasta portowe Siegvaardu, Elidion.

Twardy i szorstki język ludów mroźnej północy. Posługują się tym językiem przede wszystkim ludzie, którzy należą do wojowniczych klanów. Plądrują oni północne morze i zapuszczają się nawet na Ocean. Język ich chociaż bazuje na haetal, to nie korzysta z jego alfabetu.

#### Sarmijski (Sarmijski)

Grupa językowa
: Haetalska.

Alfabet
: Haetal.

Wymagania
: 4 / 6.

Występowanie
: Wschód Imperium, Erx.

Język północno-wschodnich mieszkańców Imperium. Podobny jest on do języka lantyńskiego i wiele słów z tego języka zostało tutaj inkorporowanych. Jest to jednak język bardziej onomatopeiczny i bardziej melodyjny. Poznanie języków haetal, lantyńskiego i espagryjskiego sprawia, że język samijski otrzymuje się premiowo.

#### Sauriański (Rahhtan)

Grupa językowa
: Reptiliańska.

Alfabet
: Haetal.

Wymagania
: 3 / 8.

Specjalne
: Znajomość dowolnego języka z grupy reptiliańskich oznacza znajomość wszystkich pozostałych na poziomie podstawowym.

Występowanie
: Wielkie Bagno i czasami Imperium.

Prosty i niemal wulgarny w swej formie język jaszczuroludzi żyjących na terenach Wielkiego Bagna anektowanego przez Imperium. Imperium zabrało ich ziemię, ale dało alfabet, co nie zrobiło różnicy większości użytkowników tego języka. Słowa w nim są krótkie i syczące, a formułowanie abstrakcyjnych myśli to istna udręka.

#### Schlachtzeichen (brak)

Grupa językowa
: Bitewna.

Alfabet
: Brak.

Wymagania
: 3 / brak.

Występowanie
: Apricia i Siegvaard.

Jest to język znaków i sygnałów używanych podczas bitwy do komunikacji jednostek z innymi jednostkami, jak również dowództwem. Występuje w tym języku komunikacja dźwiękowa, lecz znacznie ważniejsza jest komunikacja za pomocą ruchów chorągwi.

#### Siegvaardzki (Unssprach)

Grupa językowa
: Haetalska.

Alfabet
: Haetal.

Wymagania
: 3 / 5.

Występowanie
: Siegvaard, Środkowe Królestwa.

Mówią w nim ludzie z Siegvaardu. Popularny jest również na północy Sorii. W brzmieniu jest dość twardy, w konstrukcji bardzo logiczny.

#### Szczurzy (Scav)

Grupa językowa
: Goblińska.

Alfabet
: Brak.

Wymagania
: 3 / 5.

Występowanie
: Wielkie Bagno i Szczurze Hordy.

Piskliwy i prosty w rozumieniu język jorów. Są tutaj metafory i pojęcia abstrakcyjne, ale główny trzon języka stanowią określenia pragmatyczne.

#### Wężowa Mowa (Serpentus)

Grupa językowa
: Smocza.

Alfabet
: Dragnijski.

Wymagania
: 4 / 10.

Występowanie
: Kulty Smoków, Serpenty.

Język podobny do smoczego i będący jego uproszczeniem. Posługują się nim smokoludzie, którzy nie doświadczyli zaszczytu poznania języka athdracan i smoczy słudzy. Rozumne smoki wolą, gdy śmiertelni zwracają się do nich w tym języku, gdyż korzystanie przez nie-smoki (czyli np. mieszańce) z athdragan jest uważane za świętokradztwo.

#### Wschodni (Shoubhasa)

Grupa językowa
: Metryjska.

Alfabet
: Patra.

Wymagania
: 5 / 7.

Występowanie
: Shoun.

Słowa zdają się być przeciągłe, a melodyka spowolniona. Język ten służy wyciszaniu swych emocji, o braku których łatwiej powiedzieć, niż o tym, że jakieś występują.

#### Zarraiturski (Lughat huratan)

Grupa językowa
: Thayyas.

Alfabet
: Nabeth.

Wymagania
: 6 / 7.

Występowanie
: Tihar oraz południowy Erg.

Dość skomplikowany język, gdy idzie o słownictwo i deklinacje, których jest dwanaście. Za to niezbyt wymagający co do czasowników, gdyż koniugacja jest tylko jedna.