### 3.2 Trafienie

W niniejszym podrozdziale opisane zostały zasady dotyczące trafienia atakiem i uniknięcia tego ataku. 

Obrona fizyczna to współczynnik określa jak skutecznie postać unika wymierzonych w nią ataków. Obrona może przyjąć jedną z kilku wartości w zależności od sytuacji w jakiej znalazła się postać i co chce uczynić przeciwnik. Obrona wynosi bazowo 10, lecz jak ma to miejsce przy współczynnikach wpływa na nią jakiś atrybut, a w tym przypadku jest to refleks, którego pełną wartość dodaje się do bazowej wartości. Jeżeli postać ma refleks niższy, niż 10, to i tak dla potrzeby liczenia obrony fizycznej przyjąć należy, że ma ona refleks o takiej właśnie wartości.

#### Wariant: przygotowany a nieprzygotowany

Przygotowana do obrony postać korzysta do obrony z premii zapewnianej przez refleks, a nieprzygotowana nie może tego uczynić. Jest to w zasadzie jedyna różnica między tymi dwoma wariantami obrony. Wszelkie modyfikatory wpływające na postać nie mogą obniżyć wartości jej obrony poniżej wartości nieprzygotowanej obrony, chyba że w ich opisie stwierdzono inaczej. 

[Przygotowana i nieprzygotowana obrona]
| Obrona          | Refleks | Modyfikatory                             | Pokrycie |
| --------------- | ------- | ---------------------------------------- | -------- |
| Nieprzygotowana | Nie     | Tylko wyraźnie stwierdzone w opisie      | Tak      |
| Przygotowana    | Tak     | Jeżeli nie napisano inaczej, to działają | Tak      |

#### Test ataku albo trafienia

Jest to jeden z podstawowych testów podczas walki, którego wynik porównany z ST, którym jest obrona fizyczna celu, pozwoli na ustalenie, czy nastąpiło trafienie w cel, czy spudłowanie. Test ataku jest testem jakiegoś władania, które odpowiada za rodzaj broni, której postać użyła do ataku.

#### Trafienie w tarczę i trafienie w zbroję

Tarcza to przedmiot ochrony, którym może posługiwać się postać podczas walki. Działa ona w sposób czynny, gdy się wykonuje manewr "parowania".

Zbroja to przedmiot ochronny, który pokrywa korpus z kończynami albo głowę postaci zapewniając jej pokrycie i związany z nim pancerz. Zbroja jest zawsze wykorzystywana w sposób bierny, gdyż nie trzeba deklarować specjalnych działań, aby zapewniała ona ochronę.  

#### Trafienie a wartość obrony celu

Prócz wariantów "przygotowany" i "nieprzygotowany" postać posiadać może kilka różnych wartość, które stanowią ST trafienia jej w któryś ze sposobów. Są to odpowiednio: pudło, trafienie w zbroję, trafienie w ciało oraz trafienie krytyczne. Wartości te zależą od tego czy dana część ciała ofiary ataku jest osłonięta pancerzem, czy też nie. Każdy pancerz zapewnia bowiem "pokrycie", które jest zwykle w przedziale od 30 do 50, gdzie wartość mniejsza oznacza minimalne osłonięcie danej części ciała pancerzem, a maksymalna jego pełne osłonięcie. 

Pudło
: Oznacza, że oponent stracił szansę na zadanie postaci obrażeń w danym ataku, gdyż chybił celu.

Trafienie w zbroję
: Postać została trafione w miejsce chronione z uwagi na pokrycie. Oponent ma prawo wykonać test obrażeń, ale od ich wyniku należy odjąć wartość pancerza postaci, aby w ten sposób określić ile otrzyma ona obrażeń.

Trafienie w ciało
: Postać została trafiona przez oponenta w miejsce, które nie jest chronione za pomocą zbroi i otrzymuje ona pełne obrażenia.

Trafienie krytyczne
: Jeżeli postać w teście ataku otrzyma wynik przekraczający wartość obrony fizycznej przeciwnika może nastąpić trafienie krytyczne. Wartość dziesiątek i wyższe wartości liczbowe oznaczają mnożnik o jaki mnoży się obrażenia zadane w ataku. Minimalny mnożnik występuje, gdy w teście uzyska się wynik trafienia w ciało +20, a mnożnik ten to x2. Jeżeli więc postać osiągnie w teście wynik trafienia w ciało +30, to otrzyma mnożnik x3, a jak uzyska +60, to mnożnik będzie x6. Mnożnik z trafienia krytycznego należy zastosować po tym jak od wyniku obrażeń odejmie się ewentualną wartość pancerza (naturalnego) ofiary ataku. 

[Wyniki testu trafienia w postać]
| Wynik w przedziale                 | Rodzaj trafienia            | Efekt |
| ---------------------------------- | --------------------------- | :---- |
| Mniej niż obrona fizyczna celu     | Pudło                       | Postać zmarnowała szansę na trafienie celu |
| Od obrony fizycznej do pokrycia -1 | Trafienie w zbroję / tarczę | Postać trafiła w cel i może zadać mu ewentualne obrażenia od których zostanie odjęta wartość pancerza |
| Od pokrycia do pokrycia +19        | Trafienie w ciało           | Postać trafiła w miejsce, które nie jest chronione pancerzem (innym niż naturalny). Atakowany otrzymuje pełne obrażenia |
| Od pokrycia +20 lub więcej         | Trafienie krytyczne         | Postać trafiła w jakąś newralgiczną część ciała swego celu i zadaje odpowiednio poważniejsze obrażenia |

#### Pokrycie

W opisie zbroi pojawiają się informację o "pokryciu". Pokrycie stanowi wyrażenie za pomocą wartości jak dużą część głowy, korpusu, rąk etc. postać ma osłonięte. Im wyższa jest wartość pokrycia, tym trudniej jest trafić postać w miejsce, które nie jest chronione. 

Dla zbroi pokrycie ma charakter dość abstrakcyjny, gdyż w zasadzie każda zbroja zakrywa w całości ciało i rzecz jasna nie ma w nim dziur, przez które można go dotkliwie zranić. Niektóre zbroje mają jednak słabsze miejsca, szczególnie na łączeniach, które są naturalnym miejscem w które prowadzi się trafienie. Przyjmuje się, że te słabe miejsca są na tyle nieodporne na ciosy, że nie zapewniają postaci szansy zredukowania obrażeń. 

Trzeba zauważyć, że posiadanie pokrycia zbroi jest dla postaci bardzo korzystne, gdyż nawet, gdy nie będzie ona przygotowana na atak (obrona fizyczna w wariancie nieprzygotowany), to i tak nie straci pokrycia.

Maksymalne pokrycie jakim dysponować może zbroja lub tarcza to 50. Wyjątki od powyższego oznaczają działanie magii lub wyjątkowej technologii.

#### Trafienie w część ciała

Jeżeli postać nie deklaruje inaczej, to atak przez nią wykonywany zmierza w korpus przeciwnika. W tym wypadku nie ma żadnych dodatkowych modyfikatorów. Postać może jednak zaatakować również głowę przeciwnika, co obarczone jest modyfikatorem -20 do trafienia. 

Poza tym atakujący może zdecydować się na celowanie w część ciała (specjalny atak, patrz rozdz. 3.3.1), które tym różni się od normalnego ataku, że trafienie następuje zawsze w konkretną część ciała celu lub wcale. Efekt ten może okazać się korzystny dla atakującego, gdyż rany powodowane w pewnych miejscach ciała mają inne, często korzystniejsze dla atakującego i poważniejsze dla atakowanego efekty. Konsekwencją takiego trafienia przy zadaniu odpowiednich ran jest to, że nie będzie trzeba przeprowadzać szczegółowego testu efektu trafienia za pomocą k100. Przy uwzględnieniu takiego sposobu ataku należy jednak uwzględnić parametry fizyczne atakowanego i pozycji względem atakującego, gdyż nie zawsze da się spowodować jakiś konkretny efekt ataku. 
 
Przedmiot ochrony korpusu i kończyn nazywa się w mechanice "zbroją", a przedmiot ochrony głowy "hełmem". W przypadku skutecznych ataków obszarowych trafiają one w korpus postaci. 

#### Zranienie części ciała

Spowodowanie rany danej części ciała powoduje u atakowanego dodatkowe komplikacje. Podstawowymi efektami ran są efekt dwóch punktów wyczerpania oraz krwawienie. Dodatkowo w zależności od miejsca, gdzie postać otrzyma ranę zostanie wywołany wobec trafionego dodatkowy efekt w zależności od tego czy rana będzie pojedyncza, czy wielokrotna (w ramach jednego ataku). Wielokrotna rana, to ilość obrażeń, która kilkukrotnie przewyższy wartość rany (zwykle wytrwałości). Otrzymanie dwóch pojedynczych ran w tę samą część ciała sprawi, że dwukrotnie będzie na postać działał dany efekt, a nie że mnożnik rany zwiększy się na stopień drugi. 

Mnożnik rany stopnia piątego jest ostatnim i ponad niego postać nie będzie miała większych dolegliwości związanych z raną, nawet jeżeli w wyniku otrzymanych obrażeń należałoby zwiększyć ten stopień. Postać oczywiście może otrzymać ranę o mnożniku 6 lub większą (z powodu otrzymanych obrażeń lub efektów związanych z atakiem) i wtedy rana będzie powodowała odpowiednie wyczerpanie, krwawienie i zagrożenie życia, ale efekty trafienia w część ciała ponad stopień piąty nie występują.  

[Spowodowanie rany po trafieniu w głowę]
| Mnożnik rany | Efekt rany |
| ------------ | :--------- |
| x1           | Postać doznaje dodatkowych obrażeń w liczbie tych otrzymanych w trafieniu, ale nie powodują one nowych ran oraz postać jest oszołomiona przez rundę. |
| x2           | Postać doznaje dodatkowych obrażeń w liczbie tych otrzymanych w trafieniu, ale nie powodują one nowych ran oraz trzeba rzucić k100. 1-50 Postać jest  oszołomiona przez 1k4 rund; 51-55 nos; 56-60 oko lewe; 61-65 oko prawe, 66-70 policzek lewy; 71-75 policzek prawy; 76-80 ucho lewe; 81-85 ucho prawe; 86-90 zęby boczne lewe; 91-95 zęby boczne prawe; 96-00 zęby przednie. Wynik 51-100 oznacza okaleczenie wskazanej części ciała przed którą chroni pomoc medyczna w ciągu doby o ST=30 leczenia. |
| x3           | Postać doznaje dodatkowych obrażeń w liczbie tych otrzymanych w trafieniu, ale nie powodują one nowych ran oraz trzeba rzucić k100. 1-40 Postać jest  ogłuszona  przez liczbę minut równą ilości otrzymanych obrażeń (bez uwzględnienia tych dodatkowych); 41-45 charyzma postaci zostaje obniżona o 1k6, 46-50 inteligencja postaci zostaje obniżona o 1k6; 51-55 nos; 56-60 oko lewe; 61-65 oko prawe, 66-70 policzek lewy; 71-75 policzek prawy; 76-80 ucho lewe; 81-85 ucho prawe; 86-90 zęby boczne lewe; 91-95 zęby boczne prawe; 96-00 zęby przednie. Wynik 51-100 oznacza okaleczenie wskazanej części ciała przed którą chroni pomoc medyczna w ciągu godziny o ST=50 leczenia. |
| x4           | Postać doznaje dodatkowych obrażeń w liczbie tych otrzymanych w trafieniu, ale nie powodują one nowych ran oraz trzeba rzucić k100. 1-31 Postać jest  ogłuszona  przez liczbę minut równą ilości otrzymanych obrażeń (bez uwzględnienia tych dodatkowych); 32-36 charyzma postaci zostaje wysączona o 1k6; 37-41 inteligencja postaci zostaje wysączona o 1k6; 42-44 amnezja, 45-47 epilepsja, 48-50 ogłupienie; 51-55 nos; 56-60 oko lewe; 61-65 oko prawe, 66-70 policzek lewy; 71-75 policzek prawy; 76-80 ucho lewe; 81-85 ucho prawe; 86-90 zęby boczne lewe; 91-95 zęby boczne prawe; 96-00 zęby przednie. Wynik 42-50 oznacza uszkodzenie mózgu, a wynik 51-00 oznacza okaleczenie wskazanej części ciała. |
| x5           | Jak wyżej lecz postać otrzymuje dodatkowe 10 ran (krwawienie, wyczerpanie, zagrożenie życia). Tych 10 dodatkowych ran nie generuje odpowiedniej ilości dodatkowych obrażeń. |

[Spowodowanie rany po trafieniu w korpus i kończyny ]
| Mnożnik rany | Efekt rany |
| ------------ | :--------- |
| x1           | Postać otrzymuje 2 punkty zmęczenia. |
| x2           | Postać otrzymuje 4 punkty zmęczenia. |
| x3           | Postać otrzymuje 4 punkty zmęczenia oraz trzeba rzucić k100: 1-50 dodatkowe rany - postać doznaje dodatkowej rany (krwawienie, wyczerpanie, zagrożenie życia). Ta dodatkowa rana nie generuje odpowiedniej ilości dodatkowych obrażeń; 51-60 odebranie tchu - postać otrzymuje 4 punkty wyczerpania; 61-70 oszołomienie - uderzenie sprawia, że postać jest przez 1k4 rudny oszołomiona; 71-80 upuszczenie przedmiotu z lewej dłoni - postać musi zdać test zwarcia o ST=30 lub wypuści przedmiot trzymany w lewej ręce; 81-90 upuszczenie przedmiotu z prawej dłoni - postać musi zdać test zwarcia o ST=30 inaczej wypuści przedmiot trzymany w prawej ręce; 91-00 zachowanie równowagi - postać musi zdać test zachowania równowagi o ST=30 inaczej się przewróci; |
| x4           | Postać otrzymuje 4 punkty zmęczenia oraz doznaje okaleczenia albo dodatkowych ran - rzut k100: 1-5 dłoń lewa; 6-10 dłoń prawa; 11-12 genitalia; 13-17 noga lewa; 18-22 noga prawa; 23-27 palce lewej dłoni; 28-32 palce prawej dłoni; 33-37 ręka lewa; 38-42 ręka prawa; 43 serce-osłabienie; 44 serce-utrudniony wysiłek; 45 serce-zdrowienie; 46-50 stopa lewa; 51-55 stopa prawa; 56 wątroba-detoks; 57 wątroba-nudności; 58 wątroba-wodobrzusze; 59 żołądek-niestrawność; 60 żołądek-nudności; 61 żołądek-ostry refluks; 62-00 postać otrzymuje dodatkowych 5 ran (krwawienie, wyczerpanie, zagrożenie życia). Tych 5 dodatkowych ran nie generuje odpowiedniej ilości dodatkowych obrażeń. W przypadku wyniku 1-61 postać wymaga pomocy medycznej w ciągu godziny lub dojdzie do wskazanego okaleczenia - leczenie ST=50. |
| x5           | Jak wyżej, lecz pomoc medyczna na nic się nie zda, gdyż część ciała została zniszczona, a w przypadku dodatkowych ran ich ilość wzrasta do 10. |

W przypadku czasowego okaleczenia ciała odpowiednie narządy i kończyny nie działają do momentu wyleczenia się wszystkich ran postaci (efekt bezwładności), chyba że powstanie kolejnych ran nie jest związane z tymi wywołującymi okaleczenie. Permanentne okaleczenie można odwrócić tylko za pomocą potężnej magii.