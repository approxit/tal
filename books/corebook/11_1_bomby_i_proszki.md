### 11.1 Bomby i proszki

TODO: sekcja nie została sprawdzona

Podpałki mogą być lepsze i gorsze, co przekłada się na szansę zadziałania. Najlepsze podpałki działają prawie zawsze, a te gorsze tylko czasami. Każdego dnia istnieje szansa, że jakiś czynnik spowoduje niespodziewaną eksplozję. Co jakiś czas należy sprawdzać szansę wybuchów (1 na dzień).

[Jakość bomb]
| Jakość      | Szansa zadziałania | Szansa spontanicznej eksplozji | Wartość |
| ----------- | ------------------ | ------------------------------ | ------- | 
| Mistrzowska | 90%                |  0%                            | x2      |
| Dobra       | 80%                |  1%                            | x1,2    |
| Zwykła      | 70%                |  5%                            | -       |
| Kiepska     | 60%                | 10%                            | x0,75   |
| Fatalna     | 50%                | 20%                            | x0,5    |

#### Błyskopył

Waga: 0,5 kg; Cena: 800.
Lekki i kleisty proszek o słodkawym zapachu. Przykleja się do większości powierzchni, a szczególnie tych wilgotnych. Błyskopył można skutecznie sypać na odległość 3 metrów, wykonując test władania - rzucania z premią +4 przeciwko wartości obrony ofiary. Trafienie oznacza, że oblepił on cel i gdy będzie padała nań nawet najmniejsza ilość światła, to otrzyma karę -5 do ukrywania się. Wyczyszczenie się z błyskopyłu wymaga przynajmniej dwóch godzin, chyba że używa się do tego dużej ilości wody, to wtedy wystarczy ledwo chwila. Sam błyskopył odpadnie po sześciu, może szesnastu dniach. 

#### Bomba nitro-pirolumitowa

Waga; 0,5 kg; Cena: 2 000.
Gliniany, szczelnie zaklejony flakon wypełniony nitrogliceryną i pirolumitem. Po zbiciu lub mocniejszym wstrząsie bomba eksploduje zadając obrażenia odłamkowe k12 (kłute) w zasięgu 10 m, a także rozsypując w promieniu 10 m palące się drobiny pirolumitu, które rozświetlają okolicę w promieniu 20 m od miejsca wybuchu na 5 minut. Poza tym, jeżeli jakiś palący się fragment trafi postać, to paląc się na niej będzie powodował k6 obrażeń (ogień) na rundę (i może podpalić różne rzeczy). Poza tym bezpośredni kontakt z flakonem podczas wybuchu zadaje dodatkowe 3k6+6 obrażeń (miażdżone i ogień). 

#### Nieniuch

Waga: 0,5 kg; Cena: 300.
Lekko wilgotny szary proszek, którego zapach podobno jest podobny do pieprzu, ale ciężko to sprawdzić, gdyż nawet oddychanie w jego otoczeniu bardzo upośledza węch. Bezpośredni wdech proszku powoduje upośledzenie zmysłu węchu na dwie doby (48 godzin) minus wartość wytrwałości ofiary. Rozsypuje się ten proszek albo na ofiarę test władania - rzucania o ST = obrona ofiary, zasięg 3 m, albo rozsypuje na powierzchni licząc, że ktoś węsząc dokona wdechu tego proszku. W tym drugim przypadku ofiara musi dokonać wdechu maksymalnie z odległości metra. Proszek ten wystarcza do rozsypania na ok. 2 m kwadratowych.

#### Nitrogliceryna

Waga: 10 g; Cena: 1 200.
Dość niedawno odkryta przez krasnoludów, mająca swoje zastosowanie w górnictwie. Nitrogliceryna to materiał wybuchowy, który eksploduje pod wpływem wstrząsu. Wybuch powoduje 3k6+6 obrażeń (miażdżone i ogień). Transport nitrogliceryny jest bardzo niebezpieczny, dlatego zwykle alchemicy krasnoludów wytwarzają ją w bliskiej odległości kopalń i zawsze w małych ilościach. 

#### Ognisty patyk

Waga: 0,5 kg; Cena: 500.
Długi na 40 cm, dość gruby, ale łamliwy patyk. Który wygląda na drewniany. Złamanie go lub podpalenie sprawi, że zaczną sypać się z niego iskry na zasięg 1 m, ale tylko w kierunku wskazanym przez złamane/nadpalone końce. Iskry lecą stożkiem obejmując całe pole i zadając 1k10 obrażeń (ogień) przez rundę. Złamanie patyka wymaga akcji zwykłej. 40 cm patyk można złamać na 4 części po 10 cm.

#### Pirolumit

Waga: 10 g; Cena: 300.
Zwykle jest w formie srebrnego, dość lepkiego proszku. Pirolumit to materiał, który zawiera bardzo silny utleniacz, który powoduje, że po zapaleniu bardzo intensywnie płonie złotym kolorem dając światło w zasięgu 30 m. Czasami nasącza się nim pochodnie przez co zwiększa ich moc, ale przyśpiesza wypalanie. Pirolumit zwykle płonie przez 10 minut i może palić się również pod wodą. Kontakt z płonącym pirolumitem powoduje 1k8 obrażeń (ogień) na rundę (gdy pali się na postaci 10 g). 

#### Proch

Waga: 10 g; Cena: 500.
Węgiel drzewny, siarka oraz utleniacz w postaci saletry. Proch po podpaleniu wybucha powodując k4 obrażeń (miażdżone i ogień). Skumulowanie większej ilości prochu powoduje kumulatywny wybuch, który może swym zasięgiem obejmować większy obszar. Poza tym proch wybucha dość powoli, co sprawia, że miast niszczyć obiekty bardzo możliwe, że odrzuci je na dużą odległość. Można go również wykorzystywać w egzemplarzach nowoczesnej borni palnej. Nie istnieje ryzyko spontanicznego wybuchu.

#### Proch granulowany

Waga: 10 g; Cena: 750.
Proch granulowany to w zasadzie zwykły proch, który na etapie produkcji został namoczony, a następnie osuszony, co lepiej połączyło składniki. Działa on tak samo jak zwykły proch z jedną różnicą - powoduje k4+2 obrażeń (miażdżone i ogień). Nie istnieje ryzyko spontanicznego wybuchu.

#### Sherkshen 

Waga: 0,5 kg; Cena: 490.
Sypki, żółty proszek, konsystencją przypominającego siarkę, który zwykle pakowany jest w małe woreczki. Na pierwszy rzut oka niepozorny, okazuje swoją morderczą skuteczność właśnie w kontakcie z oczami. Sherkshenem można skutecznie sypać na odległość 3 metrów, wykonując test władania - rzucania z premią +4 przeciwko wartości obrony ofiary. Trafienie oznacza, iż Sherkshen dostał się do oczu nieszczęśnika, całkowicie oślepiając go aż do chwili, gdy oczy zostaną przepłukane dużą ilością wody. Należy nadmienić, iż tarcie potwornie piekących w takiej sytuacji oczu jedynie pogarsza działanie Sherkshenu. W najgorszym razie może doprowadzić do trwałej ślepoty, usuwalnej jedynie przy pomocy zaawansowanej magii leczniczej. Woreczek Sherkshenu wystarcza na trzy sypnięcia.