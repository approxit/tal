### 10.4 Żywność i napitki

TODO: sekcja nie została sprawdzona

Aby zachować swe siły witalne wszystko co żyje musi konsumować (prócz nielicznych wyjątków). W tym podrozdziale zostały wymienione popularne posiłki i trunki dostępne w świecie. Oczywiście asortyment potraw zmienia się w zależności od regionu i pory roku, ale tutaj skupiono się na wymienieniu tych najoczywistszych rzeczy. 

W tabelkach poniżej wymieniono popularne towary. Informacje tu zawarte są raczej ciekawostkami, gdyż ceny poszczególnych towarów mogą mocno od siebie odbiegać. W niektórych miejscach świata w ogóle nie występują niektóre przyprawy, a zboża są takie, jakie są. Z uwagi na brak potrzeby umieszczania w tym miejscu nazw wszystkich możliwych potraw itp. w przypadku nie znalezienia odpowiedniej pozycji najlepiej improwizować - porównać przedstawioną wartość czegoś występującego na liście w stosunku do ceny rzeczy nie wymienionej, ale mającej podobny charakter. 

Poza tym niektóre towary różnią się swoją jakością. Ogólnie jakość wpływa przede wszystkim na dwa czynniki: cenę i ryzyko zachorowania spowodowanego spożyciem jedzenia gorszej jakości. Ryzyko zachorowań zostało wskazane w rozdziale 4.3 w opisie Głodu, pragnienia i jedzenia. Tutaj wskazane są tylko jakości żywności. Jakość ta dotyczy przede wszystkim mięsa, warzyw, ziaren i mąki. Alkohole mają oddzielnie podane różnice co do jakości, podobnie jak słodycze i przyprawy

[Jakość mięsa, warzyw, mąki i zbóż a cena]
| Jakość      | Cena  |
| ----------- | ----- |
| Mistrzowska | x2    |
| Dobra       | x1,5  |
| Zwykła      |  -    |
| Kiepska     | x0,75 |
| Fatalna     | x0,5  |

Jakość zwykła oznacza przeciętny rodzaj pożywienia, który występuje wtedy, gdy dany produkt jest świeży, ale nikt nie przykładał specjalnej uwagi do tego, aby w procesie hodowli albo uprawy nabierał dodatkowych korzystnych właściwości. Dobra jakość to taka, która jest świeża, ale poza tym do jej przygotowania użyto odpowiedniej wiedzy, aby dany produkt był na wyższym poziomie, co przekłada się na lepszy smak, a może nawet trwałość. Jakość mistrzowska to produkt świeży, smaczny i na pewno trwalszy, który dopiero po jakimś czasie obniży swą kategorię do dobrego. Jedzenie kiepskie to takie, które straciło już swoje walory smakowe i nie jest pierwszej świeżości. Jedzenie fatalne to takie, którego nie powinno się już spożywać, ale z uwagi, że nie gwarantuje ono zatrucia można zaryzykować jego spożycie i nasycić się. Nie jest to jednak wskazane.

Poniżej wymieniono pogrupowane rodzaje przypraw i żywności

[Mięso]
| Nazwa                       | Wartość 1 kg |
| :-------------------------- | ------------ |
| Dorsz (lub średnia ryba)^1^ | 1200         |
| Drób                        |  300         |
| Dziczyzna                   | 2200         |
| Łosoś (lub dobra ryba)^1^   | 2400         |
| Śledź (lub gorsza ryba)^1^  |  800         |
| Wieprzowina (boczek)        |  800         |
| Wieprzowina (golonka)       |  700         |
| Wieprzowina (kiełbasa)      |  300         |
| Wieprzowina (szynka)        | 1000         |
| Wołowina                    | 1000         |

^1^ Nad morzem lub dużym zbiornikiem wodnym ceny ryb spadają o połowę (nie zmniejszając swej jakości). Podane tu ceny dotyczą rynków w głębi lądu, gdzie ryby są dowożone stosunkowo niedługo po tym jak zostaną złowione i zakonserwowane np. solą. {.table-footnotes}

[Oleje]
| Nazwa                   | Wartość 1 l |
| :---------------------- | ----------- |
| Migdałowy               | 250         |
| Oliwa z oliwek          | 150         |
| Orzechowy               | 100         |
| Rzepakowy               |   5         |
| Sezamowy                | 250         |
| Słonecznikowy           |  10         |
| Z tłuszczów zwierzęcych |  20         |

[Owoce i warzywa]
| Nazwa       | Wartość 1 kg |
| :---------- | ------------ |
| Brzoskwinie | 500          |
| Buraki      | 140          |
| Cebula      | 165          |
| Fasola      | 300          |
| Groch       |  40          |
| Gruszki     | 400          |
| Grzyby      | 200          |
| Jabłka      | 215          |
| Jagody      | 300          |
| Kapusta     |  60          |
| Marchew     | 375          |
| Morele      | 500          |
| Ogórki      | 110          |
| Porzeczki   | 300          |
| Rodzynki    | 620          |
| Rzepa       |  30          |
| Rzodkiew    | 120          |
| Śliwki      | 510          |
| Winogrona   | 200          |
| Wiśnie      | 530          |
{.long-table}

[Racje żywnościowe]
| Nazwa               | Wartość dziennej racji | Wartość racji na 5 dni |
| :------------------ | ---------------------- | ---------------------- |
| Chleb elfów         | 600                    | 3000                   |
| Krasnoludzkie racje | 300                    | 1500                   |
| Racje, fatalne      |  16                    |   80                   |
| Racje, kiepskie     |  40                    |  200                   |
| Racje, zwykłe       |  80                    |  400                   |
| Racje, dobre        | 160                    |  800                   |
| Racje, mistrzowskie | 400                    | 2000                   |

Elementy w tym zbiorze zostały wymienione zgodnie ze swą jakością, dlatego nie powinny one występować w wyższych cenach, niż najwyższej jakości i mniejszych, niż najniższej jakości.  Dalej w tym rozdziale opisano z czego składa się konkretny zestaw racji podróżnych.

[Słodycze i słodziki]
| Nazwa            | Wartość    |
| :--------------- | ---------- |
| Cukier biały     |   200 / kg |
| Cukier trzcinowy |   700 / kg |
| Czekolada        | 45000 / kg |
| Marcepan         | 65000 / kg |
| Melasa           |  1000 / l  |
| Miód             |   500 / l  |
| Sorgo            |   600 / l  |

[Trunki]
| Nazwa                  | Wartość 1 l |
| :--------------------- | ----------- |
| Bimber krasnoludzki    |  280        |
| Brandy^1^              | 4000        |
| Chlust                 |   40        |
| Elficka księżycówka^1^ | 1750        |
| Miód pitny             |   48        |
| Piwo ale^1^            |   50        |
| Piwo ciemne            |   30        |
| Piwo jasne             |   16        |
| Rum                    |  420        |
| Samogon krasnoludzki   |  150        |
| Spirytus               |  400        |
| Whisky (uisge beatha)  |  800        |
| Wino zwykłe            |  200        |
| Wino dobre             | 1500        |
| Wino szlachetne^1^     | 4000        |
| Wódka (okowita)        |  600        |

^1^ Wskazane alkohole należą do kategorii szlachetnych, a podane tu ceny wskazują minimalną cenę za litr. W rzeczywistości można spotkać także takie trunki w ramach tych kategorii, które będą dwa, może dziesięć, a może nawet dwadzieścia razy droższe. Nie oznacza to jednak tego, że na pewno będą te dwa, dziesięć albo dwadzieścia razy smaczniejsze. {.table-footnotes} 

[Varia]
| Nazwa                                  | Wartość |
| :------------------------------------- | ------- |
| Chleb elfów (bochenek)                 |  600    |
| Chleb pszenny (bochenek)               |  300    |
| Chleb żytni (bochenek)                 |  100    |
| Jajka (15 sztuk = mendel)              |  300    |
| Kiryjskie ziarenka (za jedno ziarenko) | 5000    |
| Krasnoludzka racja żywnościowa         |  300    |
| Masło (1 kg)                           |  600    |
| Mleko (1 l)                            |  100    |
| Mniam-ble (1 kg)                       | 3400    |
| Ser (gomółka 1 kg)                     |  900    |

[Ziarna i mąka]
| Nazwa           | Wartość 1 kg |
| :-------------- | ------------ |
| Ciecierzyca     | 300          |
| Gryka (mąka)    |  50 (100)    |
| Jęczmień (mąka) | 100 (200)    |
| Owies           |  70          |
| Proso           |  70          |
| Pszenica (mąka) | 200 (400)    |
| Ryż             | 500          |
| Soczewica       | 200          |
| Żyto (mąka)     |  70 (150)    |

[Zioła i przyprawy]
| Nazwa                                | Wartość 1 kg |
| :----------------------------------- | ------------ |
| Anyż                                 |    100       |
| Bazylia                              |    330       |
| Bergamota                            |    100       |
| Chrzan                               |    100       |
| Cynamon                              |    350       |
| Czarnuszka                           |   1000       |
| Czosnek                              |    200       |
| Dzięgiel                             |    160       |
| Dzika róża                           |   1650       |
| Elidiońskie ziele (angielskie ziele) | 100000       |
| Estragon                             |    300       |
| Gałka muszkatołowa                   | 110000       |
| Gorczyca                             |    160       |
| Goździki                             |  26000       |
| Herbata                              |  15000       | 
| Hyzop                                |    160       |
| Imbir                                |  45000       |
| Jałowiec                             |    100       |
| Kakao                                |   7000       |
| Kardamon                             |   3500       |
| Kawa                                 |  14000       |
| Kminek (nasiona/roślina)             | 100 / 70     |
| Kolendra                             |    360       |
| Koper Imperialny                     |    100       |
| Korzeń lukrecji                      |   1350       |
| Kozieradka                           |    100       |
| Kubeba                               |  20000       |
| Kurkuma                              |  22000       |
| Kwiat muszkatołowy                   | 140000       |
| Lebiodka pospolita (dziki majeranek) |    100       |
| Lippia trójlistna                    |   6000       |
| Lotos                                | 120000       |
| Lubczyk                              |    330       |
| Majeranek                            |    160       |
| Mak                                  |   8000       |
| Marchewnik anyżowy                   |    350       |
| Marzanna wonna                       |    330       |
| Mięta                                |    100       |
| Ogórecznik                           |    100       |
| Papryka (chily)                      |  70000       |
| Pieprz czarny                        |  60000       |
| Pieprz czerwony                      |  65000       |
| Pietruszka                           |    140       |
| Rozmaryn                             |   1700       |
| Sól kopalniana                       |    200       |
| Sól morska                           |    100       |
| Szafran                              | 200000       |
| Szałwia                              |    370       |
| Szałwia muszkatołowa                 |    270       |
| Szanta                               |    140       |
| Szczypiorek                          |    200       |
| Tymianek                             |   3500       |
| Tytoń                                |  10000       |
| Wanilia                              | 120000       |
| Wawrzyn                              |   8000       |
| Złoceń                               |    100       |
{.long-table}

Powyżej znajduje się zbiór przypraw, które wzbogacają smak nawet najbardziej podłej potrawy. Z uwagi, że wszystkie przyprawy (zioła) posiadają w świecie Tales and Legends dodatkowe właściwości, ale korzystanie z nich w kuchni nie wiąże się z "ryzykiem". Zioła są często komponentami magicznych zaklęć. 
 
Bohaterowie będą zazwyczaj korzystali z gotowych kombinacji posiłków i napitków. W dalszej części rozdziału opisaliśmy zwyczaje żywieniowe mieszkańców Sorii (zwłaszcza części ludzkiej). 

Bohater żyjący w świecie przygód i spalający dużo kalorii podczas swych wyzwań potrzebuje 0,5 przyzwoitego jedzenia w ciągu dnia, aby się odżywić oraz ok. 2 litrów płynów, aby się nie odwodnić. Jeżeli zwyczaje żywieniowe zostaną zaniedbane postacie graczy mogą mieć z tego tytułu dużo nieprzyjemności (patrz Głód i pragnienie w rozdziale Świat Przygód). Ludzie najniższej klasy społecznej zjadają codziennie pożywienie o wartości 0 - 60. Ludzie średniego stanu zjadają pożywienie w ciągu dnia o wartości 60 - 200, a ludzie wyższego stanu zjadają pożywienie warte więcej jak 200.

#### Racje żywnościowe

W podróży, gdy nie ma czasu na samotne zdobywanie pożywienia trzeba się zaopatrzyć w żywność. Jedzenie długoterminowe, które zabiera się w podróż nazywa się racjami żywnościowymi. Racje dzielą się na dzienne, gdyż nie zjada się ich w regularnym czasie, lecz raczej podjada w ciągu całego dnia podczas przerw w podróży. 5cio dniowe racje żywnościowe ważą blisko 3 kg. Dzienna racja waży ok. 0,5 kg. 

- Najgorsze racje żywnościowe są warte 16 i składają się na nie stare suchary. Porcja tego czerstwego chleba nie jest w stanie zaspokoić apetytu, ale nie pozwoli także szybko zemrzeć.
- Kiepskie racje żywnościowe są warte 40 i składają się na nie stare suchary i orzechy, bądź suszone owoce.
- Zwykłe racje żywnościowe są warte 80 i składają się na nie suchary, suszone owoce, orzechy i kawałek słoniny.
- Dobre racje warte są 160, a składają się na nie suchary, suszone owoce, orzechy, kawałek boczku i suszonej kiełbasy.. 
- Najlepsze racje żywnościowe są warte blisko 400 i składają się na nie suchary, bądź elfi chleb (zachowuje długo świeżość), wybrane najsłodsze suszone owoce, tłuste orzechy, suszona wołowina, kawałek kiełbasy jałowcowej i boczek, bądź smalec do smarowania sucharów. Zwykle dodawany jest także mały słoik miodu lub konfitury, bądź butelka słodkiego wina. Takie zestawy są smaczniejsze niż jedzenie serwowane w gorszych karczmach. 

#### Specjalne trunki i przysmaki

Prócz standardowych napitków, które dostępne są w ludzkich karczmach niemal wszędzie istnieją specjalne trunki, których nie wszyscy będą mieli kiedykolwiek okazję spróbować. Podobnie jest ze specjalnymi posiłkami, które dla niektórych są normą, a dla innych rarytasem. Poniżej opisane zostały te specjalne napitki i posiłki.

Bimber krasnoludzki
: ten alkohol ma ok. 50% mocy i jest wart 140 za litr. Można rzec więc, że jest to alkohol stosunkowo tani, jak na moc, którą zapewnia. Ten bimber ratyfikują krasnoludowie w licznych swoich twierdzach, a do jego przyrządzenia używają grzybów zwanych kirrav, co sprawia, że sam alkohol niekiedy nazywany jest kirravką. Po upędzeniu tego alkoholu wlewa się go do drewnianych beczek po piwie i tak trzyma przynajmniej przez rok w bardzo suchej piwnicy. Objętość wody w alkoholu zmniejsza się w tym czasie, a tym samym trunek nabiera mocy. W smaku alkoholu wyczuć można nuty piwa, ale sercem smaku jest słodki grzyb kirrav. Grzecznie alkohol ten jest pić w małych żeliwnych czarkach o pojemności 10 ml (moc 1) i podnosić tylko przy toaście. Jakość trunku przekłada się na jego smak.

Chleb elfów
: Elfowie znają sekret wypiekania specjalnego chleba, który zachowuje swą świeżość przez cztery pełnie księżyca. Wypieka się go w czasie pełni z nasion różnych szyszek, a cztery pełnie później staje się on twardy i niesmaczny. Ponoć by móc upiec ten chleb trzeba mieć w sobie trochę magii, pomimo tego, że sam wypiek do magicznych nie należy. Bochenek chleba ma wartość 600 i waży ok. 250 gramów. Zjedzenie go działa tak, jakby zjeść dobrą dzienną rację żywnościową i w przeciwieństwie do krasnoludzkiej racji, jest to całkiem smaczne doświadczenie.

Chlust
: Napój ten rozcieńcza się alkoholem, aby był zdatny do wypicia. Chlust to nazwa na orkowy trunek, który ma moc taką jak alkohol 120%-owy. Ma on bardzo niską wartość (tylko 20), gdyż łatwo się go przyrządza i bardzo szybko. Nie mniej tajemnica jego wytwarzania jest w głowach orków i na razie nic nie wiadomo o tym, aby chciały się one nią dzielić. Po cóż jednak, skoro tylko one są tak głupie, aby to pić? Napój ten pędzi się z trujących grzybów grobillinów jaskiniowych i dla powstrzymania ich śmiercionośnych właściwości rozcieńcza alkoholem (zwykle jakimś samogonem). W smaku alkohol ten jest gorzki i bardzo odpychający, nawet dla samych orków, dlatego nie sączy się go, tylko bierze na jeden chlust. Chlusty pije się z kielichów zrobionych z czasek pokonanych wrogów (byle niezbyt wielkich). Zwykle do takiego kielicha wlewa się tylko 50 ml (moc 12, wymaga zdania testu mocnej głowy o ST=27, inaczej się od razu zwymiotuje), aby biesiada mogła trwać dłużej niż jedną kolejkę. Jakość tego trunku przekłada się na ryzyko śmiertelnego zatrucia. Jeżeli moc alkoholu przewyższy wytrwałość postaci, należy wykonać rzut procentowy 5% dla mistrzowsko wykonanego alkoholu i +5% za każdą gorszą kategorię. Jeżeli wynik będzie plasował się w wartości procentowej, to znaczy, że niestety postać się śmiertelnie zatruła alkoholem i umrze w ciągu 24 godzin. Mawia się, że chlust zabił więcej orków niż krasnoludowie i elfowie razem wzięci.

Elficka księżycówka
: Nawet elfy pędzą swoją wódkę. Ta wódka ma 20% zawartości alkoholu i jest warta 870 za litr. Zwykle jednak pakowana jest w 100 ml butelkach ze szkła, aby posiadacz się nie upił zbyt mocno. Księżycówka pędzona jest z owoców leśnych i szyszek pirrillis, które rosną w starych lasach. Alkohol ten jest słodki w smaku i powszechnie uważany za bardzo smaczny. Zwykle po upędzeniu trzyma się go w beczkach po szlachetnym winie, przez co wyczuć można później nuty smakowe poprzednio goszczącego w beczce trunku. Leśny lud pija księżycówkę w wysokich kieliszkach mających pojemność 25 ml (moc 1), ale tylko przy uroczystościach mających charakter libacyjny (przy poważniejszych ceremoniach nie wypada się upijać). Jakość trunku przekłada się na jego smak.

Kiryjskie ziarenka
: Rzadko spotykane w Sorii, ale bardzo cenione. Kiryjskie ziarenka sprowadza się z dalekiego wschodu, gdzie leży kraina Kir. Zamówić tych ziarenek raczej się nie da, chociaż wielu poszukiwaczom przygód mogłyby znacząco ułatwić życie. Kiryjskie ziarenka wyglądają i smakują zupełnie tak samo jak ziarenka ryżu. Na tym jednak podobieństwa się kończą. Nawet po ugotowaniu te ziarenka są twarde, ale gotowanie ich to zbytek. Zjedzenie jednego ziarenka równa się zjedzeniu kilogramowej porcji ryżu, więc jedno ziarenko może wystarczyć na jeden dzień intensywnego działania. Nie jest znany termin ważności tych ziarenek, ale podróżni twierdzą, że po 200 latach od stworzenia wciąż nie tracą one właściwości. Jedno ziarenko ma wartość 5 000, a przynajmniej świadome osoby są skłonne za tyle je kupić, chociaż jeżeli gdzieś się pojawiają, to mogą i mieć wielokrotnie większą wartość (kiryjskie ziarenka zawsze są mistrzowskiej jakości). 

Krasnoludzka racja żywnościowa
: Niektórych bawi to, że krasnoludowie wychodzą z ziemi i żywią się ziemią. W istocie górskie krasnoludy nie będąc w naturalny sposób odporne na zawalenia się tuneli wymyśliły niegdyś posiłek, dzięki któremu są w stanie przetrwać wiele dni. Później okazało się, że krasnoludzkie racje żywnościowe zdają egzamin także przy długich wyprawach wojennych. Krasnoludzka racja waży 100 gramów i wygląda jak żwir. Niestety smakuje również jak żwir i dlatego niewiele osób bez wyraźnej przyczyny godzi się na jedzenie tego świństwa. Ta racja jednak dostarcza tyle energii co 2 pełnowartościowe energetycznie posiłki. Niestety konsumując tę rację trzeba wypić pół litra wody, inaczej może ona zapchać jelita. Co ciekawe to krasnoludzkie jedzenie zachowuje świeżość przez 100 dni od chwili  przyrządzenia, a przyrządza się je z zasuszonych grzybów, które rosną na podziemnych skałach wapiennych. Wartość jednej racji to 300.

Mniam-ble
: Dziwny krasnoludzki przysmak, który spożywany jest niemal wyłącznie pod wpływem alkoholu. Mniam-ble to małe, lepkie, czerwone kuleczki, które się żuje i połyka, bądź wypluwa. Smakują one tak jak się nazywają. Wpierw przez kilka chwil żucia (6 sekund) zdają się być słodkie i pyszne - "mniam", by po chwili stać się obrzydliwie kwaśne i gorzkie niczym wymiociny - "ble". Cały sekret tego smakołyku to zmieszanie trzech różnych górskich ziół, które nabierają smaku po zmieszaniu ze śliną w cieple ust. Wpierw uwalnia się esencja smacznego zioła, a później zostaje ona zamaskowane przez obrzydliwość drugiego. Mniam-ble sprzedaje się w małych pojemniczkach w postaci czerwonej mazi. Należy tę maź uformować w kulki przed konsumpcją, inaczej mogą one od razu zamienić się w "ble". Kilogram tego smakołyku jest wart 3 400, lecz taka ilość wystarczyłaby na bardzo długi okres picia. Mniam-ble zachowuje swą świeżość przez ok. 4 miesięcy (dzięki konserwującym właściwością ble), a później całkowicie traci smak. 

Samogon krasnoludzki
: Tani, lecz niezbyt smaczny krasnoludzki trunek. Alkohol ten ma moc ok. 60% i jest wart 75 za litr, chociaż zwykle nie jest sprzedawany, gdyż nie wytrzymuje na tyle długo, aby nim handlować. Samogon krasnoludowie pędzą w zasadzie ze wszystkiego, dlatego nie można powiedzieć jakoby miał on jeden konkretny smak (w zasadzie nie pędzi się go dla smaku). Krasnoludowie piją samogon w ciągu czterech nocy od upędzenia, gdyż może się on szybko zwietrzać. Nie ma jednego sposobu picia go, ale jeżeli jakiś krasnolud zaprosi przyjaciół na libację to podaje go w kuflach po piwie (niepełnych) lub jakimkolwiek innym naczyniu. 30 ml tego alkoholu ma moc 4, 50 ml moc 6, a 80 ml moc 10 (wypicie za jednym razem 80 ml wymaga zdania testu picia o ST = 20, inaczej się zwymiotuje). Jakość trunku skraca (lepsza) lub wydłuża (gorsza) kac spowodowany upiciem się. 