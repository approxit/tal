## Zdolności

W mechanice gry zdolnościami nazywamy specjalne moce lub inaczej talenty, które posiada postać. Zdolności mogą być najróżniejszych rodzajów, od tych związanych z walką, przez te wynikających z wychowania, do tych będących efektem uprawiania magii lub rozwoju swego ducha. 

Niektóre zdolności są lepsze od pozostałych, co widać na pierwszy rzut oka. Zasadnym jest więc, aby Gracz wybierał dla swej postaci tylko te zdolności, które w jej perspektywie okażą się przydane. Nie istnieje obowiązek posiadania zdolności innych od tego, który stwarzają realia gry i chęć dania swojemu ulubieńcowi (Bohaterowi Gracza) możliwości przetrwania kolejnej przygody. 

Zdolności w przeciwieństwie do umiejętności nie zwiększają kosztu zdobywania ich. Każda zdolność kosztuje 1000 punktów doświadczenia, ale uwaga (!) - niektóre zdolności, aby je zdobyć muszą mieć uprzednio spełnione wymagania (i to w sposób permanentny przez postać) lub wymagają zdobycia ich na etapie tworzenia gry (wrodzone i kulturowe).

<h5>Opis zdolności</h5>
 
W opisie każdej zdolności pojawiają się następujące informacje: "nazwa" oraz "korzyść". Wiele zdolności posiada jednak więcej jak te dwie rubryki, a to oznacza, że wiąże się z nimi trochę więcej zasad. Poniżej opisano co oznaczają dane rubryki w opisie zdolności. 

Nazwa
: Każda zdolność ma swoją nazwę, która została pogrubiona i znajduje się w nagłówku.

Region
: Zdolności kulturowe mogą być brane tylko przez postacie, które są związane z danym regionem. Za region uważa się nie tylko obszar, ale również środowisko społeczne, czy szeroko rozumianą kulturę. Z reguły postać może należeć tylko do jednego regionu.

Wymagania
: Postać musi je permanentnie spełniać, aby móc wybrać daną zdolność. Jeżeli z jakichś powodów postać przestanie spełniać wymagania chwilowo, to zdolność będzie działała pomimo tego, a jeżeli wymagania nie będą przez postać spełniane już permanentnie, to zdolność zostaje wyłączona do czasu, aż w chwilowy sposób zostaną one ponownie spełniane. 

Premiowość
: W tej rubryce wskazano dla jakich umiejętności dana zdolność jest premiowa, tj. jakie umiejętności należy rozwijać, aby za darmo móc wybrać tę zdolność po pewnym osiągniętym poziomie. Na 5 poziomie i co 5 kolejnych poziomów umiejętności postać otrzymuje za każdym razem jedną związaną z nią zdolność ogólną. Postać musi jednak spełniać wymagania zdolności, aby ją wybrać. 

Korzyść
: Zdolności wybiera się właśnie dla płynących z nich korzyści. Wiele zdolności może mieć podobne korzyści, a inne mogą mieć oczywiście wyższe od innych w sposób bezwzględny lub relatywnie dla danej postaci. 

Specjalne
: Zdolność posiada jakąś specjalną zasadę jej wyboru, co w tym punkcie zostało wskazane. 

Normalnie
: W tej części pojawiają się informacje o tym jakie są zasady działania danej rzeczy dla postaci, które nie mają wskazanej zdolności.

<h5>Premiowe zdolności</h5>

Zdolności można zdobywać również za darmo, gdyż niektóre zdolności można wybrać z uwagi na rozwijanie jakiejś umiejętności. W tym przypadku postać może wybrać 1 zdolność po zdobyciu 5 poziomu jakiejś umiejętności i kolejną zdolność co każde zdobyte 5 poziomów tejże umiejętności. Postać może jednak w ten sposób wybierać premiowe zdolności, tylko jeżeli są one w jakiś sposób związane z umiejętnością, którą rozwija, a dokładniej, gdy znajdują się one na premiowej liście zdolności danej umiejętności. Aby wybrać premiową zdolność postać musi spełniać jej wymagania w taki sam sposób jak przy innych zdolnościach - czyli w sposób permanentny. 

Jeżeli postać z jakiegoś powodu w pewnym momencie straci właściwości uznawane za wymagane dla danej zdolności, to automatycznie traci możliwość osiągania z niej korzyści do czasu odzyskania swych bazowych właściwości.

!!!include(7_1_zdolnosci_ogolne.md)!!!

!!!include(7_2_zdolnosci_kulturowe.md)!!!

!!!include(7_3_zdolnosci_wrodzone.md)!!!

!!!include(7_4_zdolnosci_wzorca.md)!!!

!!!include(7_5_zdolnosci_rasowe.md)!!!