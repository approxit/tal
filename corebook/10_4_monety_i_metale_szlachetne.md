### Monety i metale szlachetne

#### Siegvaardzkie monety

Na awersie korony znajduje się zwykle twarz księcia, który władał landem w czasie wybicia monety, a na rewersie znajduje się herb landu. Szylingi na rewersie mają herb landu, a na awersie herb miasta w którym zostały wybite lub herb rodu szlacheckiego, który monetę wybił. Korony zwykło się wybijać ze złota, szylingi ze srebra, a grosze z miedzi. 

[Siegvaardzkie monety]
| Land           | Wartość jednej monety ||
| ^^             | Szyling    | Korona    |
| -------------- | ---------- | --------- |
| Abschirland    |  78        |  936      |
| Bergmark       |  72        | -         |
| Breveten       | 101        | 1212      |
| Brullernburgia | 113        | 1356      |
| Flachland      | 132        | 1584      |
| Forstmark      |  78        | -         |
| Malburgia      |  89        | 1068      |
| Meerveburgia   | 114        | 1368      |
| Niderbreveten  |  99        | 1188      |
| Rheinland      | 104        | 1248      |
| Saaveten       |  91        | 1092      |
| Svirland       |  82        |  984      |

[Inne monety]
| Nazwa              | Wartość jednej monety   |
| ------------------ | ----------------------- |
| Amberis            |  960                    |
| Cesarska marka     | 2000                    |
| Grosz siegvaardzki |    2                    |
| Hanzmarka          |  170                    |
| Khardrav           | 2000                    |
| Imperialne złoto   | 500 - 2000 (patrz opis) |

- Amberisy (wartość 960) wytwarzane są przez elfy. Te półprzezroczyste i kunsztownie zdobione monety wykonane są z bursztynu. Nie występują powszechne w obrocie, dlatego kolekcjonerzy skłonni są dać za nie nawet o połowę więcej, pod warunkiem, że monety będą w idealnym stanie. We wnętrzu tych kwadratowych monet przedstawiane są zazwyczaj sceny z legend i mitologii elfów, a powierzchnie zwykle są chropowate i dopiero pod odpowiednim kątem zdradzają liczne i delikatne zdobienia. 
- Cesarska Marka (wartość 2000) to moneta bita w cesarskiej mennicy. Na awersie monety jest przedstawiony cesarz, a pod nim rok wybicia monety. Na rewersie natomiast jest smok Syleth'eriasus - starożytna bestia, która według legend strzeże cesarstwa przed złem. Sfałszowanie lub zniszczenie tej monety we wszystkich landach karane jest śmiercią połączoną z udręczeniem.
- Grosz (wartość 2) jest uniwersalną monetą w Siegvaardzie, którą może wybić każdy cech, gildia lub ród szlachecki. Na groszach wybija się przeróżne symbole, które zwykłemu posiadaczowi tego pieniądza zwykle nic nie mówią, a są to przeważnie najróżniejsze herby, symbole religijne (gdy wybija się grosze dla Kościoła), jak również wulgaryzmy (piśmienni sugerują, że za tym stoją krasnoludy). Grosz wart jest w zasadzie tyle ile materiał potrzebny na jego wybicie. W groszach liczy się wartości wszystkich dóbr i innych monet.
- Hanzmarka (wartość 170) jest monetą największej gildii kupieckiej w cesarstwie - Hanzy. Bije się ją ze srebra przywożonego z północy. Na awersie monety widnieje herb miasta w którym znajduje się mennica hanzy (mają oni swoje siedziby we wszystkich stolicach landów prócz Grossmarku i Blumenstadt), a na rewersie znajduje się symbol hanzy - kupiecka waga z liściem dębowym po lewej stronie i kielichem po prawej. Główna enklawa Hanzy jest w Meerstadt.
- Khardrav (wartość 2000) to złota moneta bita przez krasnoludów. Jej wartość jest wzorowana na Cesarskiej Marce i dlatego gabarytami niczym się te monety nie różnią. Krasnoludy umieszczają na awersie monety symbol klanu, który wydobył złoto na monetę, a na rewersie skrzyżowany młot z toporem na tle trójkątnej tarczy nad którą są oczy, a pod którą jest broda. Jest to symbol krasnoludzkiej rasy.
- Imperialne Złoto (wartość różna) to nazwa na monety pochodzące z Imperium. Z uwagi na różny stan tych monet i częste podrabianie (rzadko wykrywa się, kto podrobił monetę, a z uwagi na dużą liczbę fałszywek w obiegu nie jest karane nieświadome posługiwanie się nimi) wartość różnych sztuk może być zasadniczo inna. Monety te są wykonane ze złota i różnią się oznaczeniami. W zależności od zawartości złota moneta może być warta od 1000 do 2000. Zdarzają się jednak bardzo często monety mające realną wartość 500 lub mniejszą, ale z uwagi na kunszt podrobienia w obrocie uchodzą za monety wartościowsze.

#### Metale szlachetne

Poniżej opisano występujące w miarę powszechnie metale szlachetne (i półszlachetne). Każdy z tych metali opisany został parametrem:

Waga
: który określa ile objętościowo taka sama sztabka tego metalu będzie cięższa od sztabki żelaza.

Wartość
: to wartość danego metalu za kilogram. 

##### Elektrum

Waga: x2,5; Wartość: 85500
Naturalny stop ok. 80% złota z 20% srebra. Właściwości tego metalu są pośrednie między właściwościami srebra i złota, lecz tak jak w przypadku pierwszego i drugiego, tak i ten metal nie nadaje się na coś innego niż wybijanie monet i wykonywanie ozdób jubilerskich.

##### Miedź

Waga: x1; Wartość: 100
Stosunkowo miękki i plastyczny metal, który jest powszechnie wykorzystywany do wybijania monet o niskiej wartości i tworzenia przedmiotów codziennego użytku.

##### Platyna

Waga: x3; Wartość: 200000
Połyskliwy i ciężki metal, który wykorzystywany jest przede wszystkim w jubilerstwie. Mimo swej wagi jest bardzo miękki i nie nadaje się na placu boju. 

##### Srebro

Waga: x1,5; Wartość: 12000
Metal wykorzystywany w jubilerstwie i w mennicach do wybijania monet. Przez to ostatnie jest popularny w niemal całej Sorii, co przez ilość kopalń srebra sprawia, że jest znajomość jest powszechna. Nie jest to metal nadający się na broń i pancerze.

##### Złoto

Waga: x2,5; Wartość: 100000
Bardzo pożądany metal, którego właściwości ograniczają się do wskazywania bogactwa danej osoby, która go posiada. Złoto jest miękkie i często wykonuje się z niego biżuterię, a niemal tak samo często jak nie częściej bije monety. Jest ono zbyt miękkie, aby wykorzystywać je w produkcji broni i pancerzy.