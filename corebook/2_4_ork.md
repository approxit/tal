### Ork (Orkowie, Orki)

Orkowie wywodzą się od Orcusa i jemu zawdzięczają swą nazwę. Orcus należał do sidhe (był dawnym elfem), lecz wiekową udręką i pohańbieniem jego istoty pobratymcy uczynili go Pierwszym Orkiem. Dzieci Orcusa podzieliły się z czasem i obecnie wyróżnić można: orogów i uruków. Pierwsi są drowami, a drudzy orkami, którzy nie oddali się w opiekę Myrkurytom. Poza nimi żyją również orklini, którzy są efektem współżycia ludzi i orków (najczęściej zgwałceń ludzkich kobiet, które w niewoli nie były zdolne dokonać dzieciobójstwa).  

Doświadczenie początkowe
: 2000 punktów.

Atrybuty
: Orkowie są niezwykle silni, wytrzymali i szybcy. Nie brakuje im bystrości zmysłów, lecz są prymitywni i prostaccy.

[Atrybuty orków]
| Ko | Re | Si | Zr | Ch | In | Pe | Wo |
| -- | -- | -- | -- | -- | -- | -- | -- |
| +3 | +2 | +6 |  0 | -3 | -3 | +3 |  0 |
 
Odzyskanie sił
: U orków ważne jest szybkie odzyskiwanie utraconej energii. Żołądki tych istot mogą przestawić się w stan bardzo szybkiego trawienia mięsa, dzięki któremu odzyskują oni utracone siły. Ork po zjedzeniu 0,5 kg mięsa przegotowanego lub surowego niweluje punkt wyczerpania albo 10 punktów zmęczenia

Rytmika
: Orkowie mają wrodzone wyczucie rytmu. Zapewnia im to premię +10 do wszystkich czynności związanych z wyczuciem rytmu i melodyjności (np. gry na instrumentach, aktorstwa, śpiewu i tańca).

Szybkość
: Długie i mocarne nogi orków sprawiają, że są oni bardzo szybcy. Ork otrzymuje premię do szybkości +2. 

Twarda piącha
: Orkowie mają znacznie większe dłonie od przeciętnego człowieka, a poza tym znacznie lepiej nimi uderzają. Poniższa tabelka zastępuje tę podstawową dla uderzenia bez broni:

[Uderzenie gołą pięścią orków]
| KO  | SO  | Waga | Cena |
| --- | --- | ---- | ---- |
| 1k8 | 1/8 | n/d  | n/d  |
| Cechy: Lekkie, Słabe, Walka Wręcz ||||

Węch
: Orkowie prócz zmysłu wzroku i słuchu mają wyczulony zmysł węchu. Testy węchu są testami spostrzegawczości, a z uwagi na wyostrzenie się tego zmysłu postać nie będzie podlegała karze -20 do testów jego użycia. Dzięki węchowi postać jest w stanie namierzać i rozróżniać ślady zapachowe. Zapach jest w stanie postać wyczuć z odległości 1 m na każdy punkt wyniku w teście spostrzegawczości + 1 m za każdy 1 km/h prędkości z jaką wieje wiatr od źródła zapachu do postaci. Zwiewany w inną stronę zapach nie może być wykryty. Za pomocą węchu można również tropić (przeszukiwanie), jeżeli źródło zostawia ślady zapachowe. ST wynosi 25 + 5 za każdą godzinę od chwili, gdy powstał ślad zapachowy.

Widzenie w ciemności
: Orkowie mają bardzo czuły wzrok, który pozwala im widzieć dwa razy dalej w ciemnościach niż normalnemu człowiekowi. Jeżeli człowiek przy świetle ze świecy widzi co się dzieje wokół niego w odległości 4 metrów, to ork przy tej samej świecy i świetle będzie mógł widzieć co się wokół niego dzieje na odległość 8 metrów.

Wytrwałość
: Natura wyselekcjonowała najwytrwalszych orków, którym dane było przeżyć trudy życia. Każdy ork jest niezwykle odporny na czynniki zewnętrzne. Ork posiada premię +3 do wytrwałości. 
