### Zdolności wzorca

Zdolności opisane w tym podrozdziale skupiają się na wzorcu postaci. Zdolności te są dostępne tylko dla postaci, które na wcześniejszym etapie wybrały jakieś wrodzone zdolności, które pozwalają im rozwijać wzorzec. Zdolności wzorca należą do "lepszych" zdolności, lecz (prawie) wszystkie wymagają magicznego dostrojenia, a więc zużywają bezpowrotnie (zdolności nie można się samodzielnie pozbyć!) punkty many. Postać powinna dobrze przemyśleć wybór tych zdolności, gdyż w przypadku wzięcia ich zbyt wielu nie będzie zdolna do korzystania z many w ogóle, a nie tylko czarodzieje z niej korzystają. 

Poza tym, aby móc wziąć dowolną ze zdolności wzorca postać musi przynajmniej w małym stopniu mieć pojęcie o magii i tym jak magia na nią bezpośrednio działa. Oznacza to, że postać musi mieć przynajmniej tyle poziomów umiejętności wiedza tajemna ile ma wybranych zdolności wzorca. Aby więc móc wziąć pierwszą zdolność postać musi mieć przynajmniej pierwszy poziom tej umiejętności, a przy wzięciu piątej zdolności musi mieć przynajmniej piąty poziom umiejętności. Poza tym wzięcie dowolnej z umiejętności znajdującej się na liście zdolności wzorca wymaga spełnienia specjalnych wymagań z nią związanych.

[Zdolności wzorca a koszt dodatkowy wzięcia pierwszej z nich]
| ---------------- | :-- |
| Archont Gniewu   | Umiejętności: krzepa 15 oraz wysiłek 15; Zdolności: Berserk oraz Bitewna furia; można brać je tylko w trakcie bitwy |
| Bhram'dthemana   | Umiejętność: moc magiczna 10, wiedza tajemna 10; Współczynnik mana 75; Zdolności odnowa many V; znajomość języka kiryjskiego lub wschodniego |
| Błękitna Krew    | Umiejętności: moc magiczna 10, wiedza filozofia 5, wiedza światowa 5, wiedza tajemna  5, Współczynnik obrony magicznej 45; Znajomości języka staroelfickiego; Poświęcenia 20 punktów szczęścia za każdą zdolność; Działają od wyboru trzeciej z nich |
| Estiat           | Umiejętność: wiedza tajemna 15. |
| Jordaen          | Umiejętność opanowanie 10; Zdolność większa obrona magiczna V; Postać musi oprzeć się zaklęciu. |
| Kathikan         | Działają od wyboru piątej z nich |
| Mistrz Dostrojeń | Umiejętność moc magiczna 10; Współczynnik many 50; Działają od wyboru trzeciej z nich |
| Zwierzęce moce   | Posiadanie zwierzęcych towarzyszy | 
| Żywioł ognia     | Dokonanie odpowiedniego czynu |
| Żywioł powietrza | Dokonanie odpowiedniego czynu |
| Żywioł wody      | Dokonanie odpowiedniego czynu |
| Żywioł ziemi     | Dokonanie odpowiedniego czynu |

#### Archont gniewu

Archont Gniewu zwany również Piekielnym Berserkiem lub Piewcą Zniszczenia jest niezwykłym wzorcem występującym w osobach. Bardzo wielu wojowników ma zdolność wpadania w szał czyniący spustoszenie wokół na placu boju, ale tylko prawdziwy berserk może wpaść w szał, który zamieni w pobojowisko nie tylko plac boju, lecz wręcz całą krainę. Legendy mówiące o opętanych szałem mordu berserkerach niszczących królestwa w istocie mówią o osobach dysponujących tym wzorem. 

Koszt dodatkowy
: Aby wziąć dowolną z poniższych zdolności postać musi opanować następujące umiejętności krzepa poziom 15 oraz wysiłek poziom 15, posiadać następujące zdolności (ogólne): Berserk oraz Bitewna furia. Poza tym tylko podczas bitewnej furii zdolności archonta gniewu będą działały. Zdolności archonta gniewu można wybierać tylko podczas bitwy. Postać musi wpaść w jej trakcie w berserka z bitewną furią, a następnie zabić dowolnego przeciwnika. Wtedy też dopiero postać będzie mogła poświęcić punkty doświadczenia wybierając dla siebie odpowiednie zdolności. Można w ten sposób zyskać tylko jedną zdolność podczas jednej bitwy. Trzeba przy tym pamiętać, że możliwość wydania punktów doświadczenia na zdolności w trakcie sesji wymaga poświecenia punktu szczęścia za wydanie 1000 punktów doświadczenia.

Poza tym w przeciwieństwie do pozostałych zdolności wzorca postać nie musi posiadać poziomów umiejętności wiedzy tajemnej, aby zdobywać zdolności z tej grupy. Archonci Gniewu rozwijają się w chaosie bitwy, a nie przez porządkowanie własnego wzorca. 

Efekt uboczny
: Za każdym razem, gdy postać wpadnie w berserk istnieje 15% +4%, za każdą z poniższych zdolności, szansy na to, że jako pierwszego przeciwnika wybierze najbliższą sobie osobę / potwora - nieważne przy tym, czy to będzie przeciwnik czy sojusznik. W drugiej rundzie i każdej ewentualnie kolejnej będzie trzeba powtarzać test, aż w końcu berserk będzie mógł zająć się przeciwnikami. Poza tym postać ma taką samą szansę na to, że wpadnie w berserk za każdym razem, gdy przegra test prowokacji dotyczący zdenerwowania.

Dodatkowo, gdy archont gniewu wpada w bitewną furię zdaje automatycznie wszystkie testy opanowania dotyczące strachu.

##### Ostatnie wyzwanie

Korzyść
: Po pierwsze postać nie traci przytomności, gdy ma mniej niż 10 punktów życia i nie można jej oszołomić podczas walki. Po drugie gdy punkty życia spadną do wartości ujemnych archont gniewu i tak będzie walczył dalej do czasu zakończenia się berserku. Nie może tego czynić tylko wtedy, gdy nastąpi poważne zniszczenie ciała (np. dekapitacja, dezintegracja itp.) lub gdy będzie miał -50 punktów życia. Po zakończeniu berserku postać umiera. 

Specjalne
: Jeżeli postać Gracza zabije wszystkich oponentów już po tym jak zostanie "uśmiercona", to otrzymuje punkt szczęścia do natychmiastowego wykorzystania w celu uratowania życia (patrz Szczęście). Jeżeli test będzie pomyślny berserk będzie bardzo ranny i bardzo wkurwiony (ale żywy). 

Koszt dostrojenia
: 20\.

##### Prawdziwa siła

Wymagania
: Zdolność: Siła berserka.

Korzyść
: Premia do siły wynikająca ze zdolności siła berserka zostaje podwojona. 

Koszt dostrojenia
: 4\. 

##### Skoncentrowanie na walce

Korzyść
: Akcja dodatkowa zapewniana przez zdolność bitewna furia zamienia się na akcję zwykłą.

Koszt dostrojenia
: 6\.

##### Szaleńcza szybkość

Korzyść
: Premia +4 do szybkości, gdy postać jest w berserku.

Koszt dostrojenia
: 6\.

##### Wytrwały szał

Korzyść
: Premia +4 do wytrwałość, gdy postać jest w berserku.

Koszt dostrojenia
: 6\.

##### Zbroja woli

Wymagania
: Umiejętność: Opanowanie poziom 10.

Korzyść
: Podczas berserku postać otrzymuje naturalny pancerz w wysokości poziomu umiejętności opanowanie.

Koszt dostrojenia
: 8\.


#### Bhram'dthemana

Bhram'dthemana to mistrzowie manniczni, a jak kto woli mistrzowie many. Osiągają oni perfekcję w kontrolowaniu przepływu swojej energii duchowej i mają możliwość niezwykłego poszerzenia swego potencjału pod tym względem. Samo słowo "bhram'dthemana" pochodzi z języka kiryjskiego i znaczy tyle "on jest nasz czcigodny" i jest to miano religijne o którym nie wiedziano adoptując je do wiedzy imperialnej. Mimo tego, że z jednej strony bhram'dthemana jest zdolnością wrodzoną, a więc taką, z którą ktoś się rodzi, to opiera się w dużym stopniu na przystosowaniu do pewnej konkretnej kultury. Tłumaczone jest to tym, że tylko w ramach kultur wschodu można osiągnąć odpowiedni poziom duchowy, aby rozwinąć w sobie tę naturalną właściwość.

Kosz dodatkowy
: Aby rozwijać ścieżkę manniczną postać musi mieć umiejętności: mocy magicznej 10, wiedzy tajemnej 10 współczynnik many o wartości 75, zdolności odnowa many V oraz znać język kiryjski lub wschodni. Poza tym postać musi wybierać kolejne zdolności z tej listy w miarę proporcjonalnie, co wymaga tego, aby ta zdolność wzięta najwięcej razy, nie była wzięta więcej jak dwukrotnie więcej razy, niż ta wzięta najmniej razy.

Poza tym, aby móc korzystać z efektów tych zdolności postać musi mieć ich przynajmniej po jednej z każdego rodzaju (czyli trzy łącznie).

W przeciwieństwie do innych zdolności wzorca, zdolności z tej listy nie posiadają wymogów dostrojenia, a co za tym idzie postać nie będzie musiała wydawać punktów many, aby je poznać.

##### Ścieżka Avagāhana

Korzyść
: Premia do współczynnika mana w wysokości wartości percepcji.

Specjalne
: Postać może wziąć tę zdolność wielokrotnie, a jej efekty się sumują.

##### Ścieżka Reḍī

Korzyść
: Premia do współczynnika mana w wysokości wartości woli.

Specjalne
: Postać może wziąć tę zdolność wielokrotnie, a jej efekty się sumują.

##### Ścieżka Tējas'su

Korzyść
: Premia do współczynnika mana w wysokości wartości charyzmy.

Specjalne
: Postać może wziąć tę zdolność wielokrotnie, a jej efekty się sumują.

#### Błękitna krew

W każdym pokoleniu elfów rodzi się odsetek osób, które są wysoce uduchowione. Elfowie ci mają naturalną predyspozycję do tego, aby wyrównać swe braku fizyczne za pomocą potencjału swego duchowego szczęścia. Elfowie posiadający błękitną krew są często nazywane Dharma'sidhe albo "Oświeconymi", gdyż każda ze zdolności błękitnej krwi nazywana jest "oświeceniem". Dharma'sidhe rozwijają swój potencjał za pomocą kontemplacji, dzięki której uodporniają się na fizyczność świata zewnętrznego. Niestety mimo tego, że dość łatwo jest się przekonać o swoim potencjale błękitnej krwi, to rozwinąć ten dar jest naprawdę trudno, gdyż filozofia karmicznych elfów opowiadania jest w ich języku ceremonialnym, a poznanie jego perfekcyjne poznanie nie jest domeną wszystkich sidhe. 

Koszt dodatkowy
: Wybór każdej z poniższych zdolności wymaga od postaci wydania 20 punktów szczęścia, a także posiadania umiejętności: moc magiczna 10, wiedza filozofia 5, wiedza światowa 5, wiedza tajemna  5, posiadania współczynnika obrony magicznej 45 oraz znajomości języka staroelfickiego. Poza tym postać musi opanować przynajmniej trzy zdolności z tej grupy, aby mogły one działać. Oznacza to, że mimo posiadania dwóch z pięciu poniższych zdolności, nie będą one działały do czasu, aż postać zakupi dla siebie trzecią z nich. 

Efekt uboczny
: Skóra postaci jest blada i nigdy się nie opali nawet po długotrwałym kontakcie ze słońcem. Gdy tylko postać wykorzysta przynajmniej jeden punkt many, jej krew przybierze błękitny kolor, ale będzie to widoczne dopiero w momencie, gdy krew ta opuści ciało postaci. Błękitna krew gdy opuści ciało postaci nie zmienia koloru przez ok. godzinę oraz dodatkowo godzinę za każdą z posiadanych poniższych zdolności. Krew ta często jest wykorzystywana w rytuałach magicznych i jako komponent zaklęć. Opowieści i podania mówią o tym, że czarnoksiężnicy porywali elfów po to, aby traktować ich jako rezerwuar tejże krwi.

##### Oświecona kondycja

Korzyść
: Premia do atrybutu kondycji równa 1/4 wartości współczynnika szczęścia. 

Koszt dostrojenia
: 24\.

##### Oświecony refleks

Korzyść
: Premia do atrybutu refleksu równa 1/4 wartości współczynnika szczęścia. 

Koszt dostrojenia
: 24\.

##### Oświecona siła

Korzyść
: Premia do atrybutu siły równa 1/4 wartości współczynnika szczęścia. 

Koszt dostrojenia
: 24\.

##### Oświecona zręczność

Korzyść
: Premia do atrybutu zręczności równa 1/4 wartości współczynnika szczęścia. 

Koszt dostrojenia
: 24\.

##### Oświecona odnowa many

Korzyść
: W ciągu godziny postaci odnawia się dodatkowo tyle punktów many ile wynosi jej 1/4 wartości szczęścia.

Koszt dostrojenia
: 12\.


#### Estiat

Estiaci, zwani również "Świetlistymi", to ludzie obdarzeni wzorcem umożliwiającym im złączyć "samych siebie" ze swoją "częścią". Wzorzec pewnych właściwości estiata działa, chociaż to dziwne, w sposób wzmożony, co objawia się wielokrotnym zapisaniem tych samych elementów, ale na różnych płaszczyznach duszy. Estiaci pojawili się w Imperium nie dalej jak trzy stulecia temu, chociaż fakt pojawienia się ich dziwi do dziś, gdyż nie było on następstwem jakichś specjalnych wydarzeń. Generacje Estiatów odeszły już do historii, a kolejni dalej się rodzą. Nie jest wiadomym co przyniesie im przyszłość.

Kosz dodatkowy
: Aby móc wziąć dowolną z poniższych zdolności Estiat musi zdobyć wiedzę o samym sobie, co objawia się koniecznością posiadania umiejętności: wiedza tajemna poziom 15, oraz +2 poziomy tejże umiejętności przy wzięciu każdej kolejnej zdolności ze wskazanych niżej, nawet jeżeli są to te same zdolności. Poza tym pierwszą z wybranych zdolności musi być Blask.

##### Blask

Korzyść
: Postać może na życzenie sprawić, że jej ciało będzie świeciło blaskiem na 12 metrów i zapewniało ewentualny półmrok na dwa razy dalszy zasięg. Minuta świecenia w ten sposób wymaga poświęcenia 1 punktu many

Koszt dostrojenia
: 4\.

##### Mana

Wymagania
: Współczynnik: Mana 40.

Korzyść
: Premia do many równa sumie wartości współczynników: szybkości, udźwigu oraz wytrwałości. 

Koszt dostrojenia
: 16\.

##### Szybkość

Wymagania
: Współczynnik: Szybkość 8.

Korzyść
: Premia +2 do szybkości.

Koszt dostrojenia
: 6\.

Specjalne
: Zdolność można wziąć wielokrotnie, a jej efekty się sumują. 

##### Udźwig

Wymagania
: Współczynnik: Udźwig 8.

Korzyść
: Premia +2 do udźwigu.

Koszt dostrojenia
: 6\.

Specjalne
: Zdolność można wziąć wielokrotnie, a jej efekty się sumują. 

##### Wytrwałość

Wymagania
: Współczynnik: Wytrwałość 8.

Korzyść
: Premia +2 do wytrwałości.

Koszt dostrojenia
: 6\.

Specjalne
: Zdolność można wziąć wielokrotnie, a jej efekty się sumują. 

##### Życie

Wymagania
: Współczynnik: Życie 40.

Korzyść
: Premia do życia równa sumie wartości współczynników: szybkości, udźwigu oraz wytrwałości. 

Koszt dostrojenia
: 16\.

#### Jordaen

Jordaen to nazwa pochodząca z języka haetalskiego i znaczy tyle co "niepodatny". Jordaen to osoba, której wzorzec w mniejszym stopniu ulega zmianom zewnętrznym i w słabszy sposób reaguje ze światem. Konsekwencją tego jest zwiększona odporność magiczna jordaenów. 

Koszt dodatkowy
: Aby móc wziąć dowolną ze zdolności postać musi wpierw oprzeć się jakiemuś zaklęciu rzuconemu przez maga. Jeżeli zaklęcie zadaje obrażenie, to za oparcie się mu liczyć należy fakt przeżycie danego ataku, ale nie uniknięcia trafienia (np. za pomocą obrony fizycznej lub uników). Poza tym postać musi posiadać umiejętność opanowanie na poziomie 10 oraz zdolność (ogólną) większa obrona magiczna V. 

Efekt uboczny
: Jordaen traci permanentnie zdolność rzucania zaklęć. Nie będzie mógł się on dostrajać do magicznych przedmiotów, miejsc i zdolności innych niż te z tej listy, a wszelkie próby rzucenia zaklęcia kończą się przez niego niepowodzeniem, ale nie katastrofą magiczną. Efekt cechy dodatkowej "bez magii" nie dotyczy zdolności z tej grupy.

Za każdą zdolność z tej grupy postać otrzymuje premię +3 do obrony magicznej.

##### Antymagia

Korzyść
: Jordaen otrzymuje premię do obrony magicznej równą kosztowi dostrojenia do tej zdolności.

Koszt dostrojenia
: różnie, minimum 1.

Specjalne
: Postać może poświęcając punkt szczęścia zmienić koszt tego dostrojenia. Postać może to czynić wielokrotnie.

##### Aura wysączenia many 

Wymagania
: 3 zdolności jordaen.

Korzyść
: Jordaen roztacza wokół siebie aurę o zasięgu tylu metrów ile wynosi wartość jego obrony magicznej. W zasięgu działania aury koszt rzucenia wszystkich czarów, skorzystania ze zdolności magicznych, magicznych przedmiotów itp. rośnie o wartość 1/2 obrony magicznej jordaena. 

Koszt dostrojenia
: 20\. 

##### Leczenie maną

Wymagania
: 2 zdolności jordaen.

Korzyść
: Postać może regenerować utracone punkty życia za pomocą punktów many. 5 punktów many regeneruje jeden punkt życia postaci. W ciągu dnia postać może w ten sposób zregenerować maksymalnie tyle punktów życia ile wynosi wartość jej obrony magicznej.

Koszt dostrojenia
: 4\.

##### Odporność na uroki

Korzyść
: Trudność zaczarowania jordaena zaklęciem wpływającym na umysł rośnie podwójnie. 

Koszt dostrojenia
: 4\.

##### Zmysł magii

Wymagania
: Atrybut: Wola 12.

Korzyść
: Postać może wykorzystywać umiejętność spostrzegawczość do wykrywania magicznych aur. 

Koszt dostrojenia
: 4\.

##### Zniszczenie many

Korzyść
: Każda zraniona przez jordaena postać traci tyle samo punktów many, co punktów życia.

Koszt dostrojenia
: 20\.

#### Kathikan

Słowo "kathikan" z języka haetal znaczy tyle co uniwersalny, doskonały, wszech-biegły. Osobami posiadającymi ten wzorzec są w zasadzie tylko ludzie, którzy mogą łączyć w sobie najróżniejsze zdolności. Każdy Kathikan jest biegły w walce, rzemiośle, jest doskonały mówcą, zna się na sztuce i jest wykształcony. Osoby takie dążą do doskonałości, jakby to była ich naturalna wewnętrzna droga.  

Koszt dodatkowy
: Kathikan będzie mógł skorzystać z poniższych zdolności tylko, gdy będzie ich miał pięć lub więcej. Oznacza to, że chociaż wyda doświadczenie na zdobycie pierwszych czterech zdolności, to nie będą one dawały mu żadnych korzyści do czasu uzyskania piątej. 

##### Perfekcja w (nazwa)

Wymagania
: Dostrojenie (umiejętność), Umiejętność (dowolna) poziom 10.

Korzyść
: Postać może poświęcić 2 punkty many, aby w teście umiejętności uzyskać modyfikator +1. Może poświęcić maksymalnie tyle punktów many ile wynosi jego poziom umiejętności, a wtedy otrzyma modyfikator do testu równy połowie poziomu umiejętności.

Koszt dostrojenia
: 6\.

Specjalne
: Postać może wziąć tę zdolność wielokrotnie. Za każdym razem będzie ona dotyczyła innej umiejętności. 

#### Mistrz dostrojeń

Jeden człowiek na dziesiątki tysięcy posiada niezwykłą zdolność do rozwijania swego wzorca, aby dostosował się on do otaczającego świata. Ludzie ci zwani Mistrzami Dostrojeń zwykle są posiadaczami magicznych przedmiotów lub jakichś innych zdolności zapewniających dostęp do wzorca. Rozwijanie zdolności mistrzów dostrojeń przekłada się na zwiększoną odporność na magię, gdyż im łatwiej jest komuś kontrolować swój wzór, tym łatwiej jest zamykać go na to, co nie jest pożądane. Nawet najpotężniejszy mistrz dostrojeń nie będzie jednak w stanie zmniejszyć kosztu dostrojenia poniżej 1 punktu many.

Koszt dodatkowy
: Aby móc wybrać dowolną z poniższych zdolności postać musi wpierw mieć opanowaną umiejętność moc magiczna na poziomie 10 i mieć współczynnik mana o wartości 50. Poza tym postać musi opanować przynajmniej trzy zdolności z tej grupy, aby pierwsza mogły one działać. Oznacza to, że mimo posiadania dwóch z poniższych zdolności postać nie będzie czerpała z nich korzyści póki nie wybierze trzeciej. 
 
##### Dostrojenie miejsca

Korzyść
: Koszt dostrojenia do miejsc zmniejsza się o połowę.

Specjalne
: Postać może wziąć tę zdolność trzykrotnie, a za każdym razem będzie ona zmniejszała koszt dostrojenia o połowę (za drugim razem do 1/4,  a następnie 1/8 kosztu bazowego). 

##### Dostrojenie przedmiotu

Korzyść
: Koszt dostrojenia do magicznego przedmiotu zmniejsza się o połowę.

Specjalne
: Postać może wziąć tę zdolność trzykrotnie, a za każdym razem będzie ona zmniejszała koszt dostrojenia o połowę (za drugim razem do 1/4,  a następnie 1/8 kosztu bazowego). 

##### Dostrojenie zdolności

Korzyść
: Koszt dostrojenia do zdolności zmniejsza się o połowę.

Specjalne
: Postać może wziąć tę zdolność trzykrotnie, a za każdym razem będzie ona zmniejszała koszt dostrojenia o połowę (za drugim razem do 1/4,  a następnie 1/8 kosztu bazowego). 

##### Panowanie nad wzorem

Wymagania
: Atrybut: Inteligencja 18.

Korzyść
: Postać otrzymuje premię do obrony magicznej w wysokości 1/2 inteligencji.

##### Rozwinięta mana

Korzyść
: Premia do many w wysokości połowy wartości obrony magicznej.

Specjalne
: Postać może wziąć tę zdolność wielokrotnie, a jej efekty się sumują.

#### Zwierzęce moce

Wzór niektórych osób w pewnych okolicznościach może naśladować wzorce zwierząt. Ta nietypowa mimesis daje wspomnianym osobom niezwykłe moce wprowadzające je do świata dziczy.

Osoby posiadające zwierzęce moce zwykle nazywa się "Feravisami", "Bestionami" lub "Wybrańcami Vanlara". Lud posiada jednak inne określenia na tego typu osobników, których z uwagi na niecenzuralność powtarzać nie wypada. 

Koszt dodatkowy
: Postać aby zdobyć zdolności z listy zwierzęcych mocy musi posiadać zwierzęcych towarzyszy, którzy będą użyczali jej swoich mocy. Oznacza to, że postać musi każdego dnia przynajmniej przez godzinę przebywać w towarzystwie odpowiedniego zwierzęcia, gdyż w przeciwnym razie dostrojona zdolność zostanie zawieszona. 

Efekt uboczny
: Postać posiadająca przynajmniej jedną zwierzęcą moc w postaci zdolności otrzymuje podtyp: zwierzę. Od teraz wszystkie efekty działające na zwierzęta działają również na nią. 

Wykorzystanie zwierzęcych mocy zwykle prowadzi do chwilowej deformacji różnych części ciała postaci. Deformacje te są odwracalne i nie zostawiają śladów na ciele. Na życzenie każda postać może poświęcić akcję cało-turową i przywrócić swemu ciału normalny wygląd.

##### Echolokacja

Wymagania
: Umiejętność: Spostrzegawczość poziom 10.

Korzyść
: Postać zyskuje dodatkowy zmysł bazujący na ultradźwiękach. W akcji dodatkowej postać może wysłać ultradźwięk i dzięki zjawisku echa zlokalizować obiekty fizyczne w swym otoczeniu. Wynik testu spostrzegawczości podzielony przez 2 określa zasięg w metrach na jaki postać zlokalizowała obiekty.

Zwierzę
: Nietoperz. 

Koszt dostrojenia
: 12\.

##### Kameleon

Wymagania
: Umiejętność: Ukrywanie się poziom 10.

Korzyść
: Postać może gołą skórą dotknąć jakiegoś obiektu i w ciągu akcji cało-rundowej poświęcając 12 punktów many przybrać kolor tego obiektu. Zmianie ulega tylko skóra postaci, jej włosy i ubranie pod warunkiem, że jest zrobione ze skóry. Postać otrzymuje premię +20 do testów ukrywania się. Pierwsze gwałtowne poruszenie się postaci lub przerwanie kontaktu fizycznego z obiektem lub dotknięcie go w innym miejscu sprawi, że kamuflaż znika.

Zwierzę
: Kameleon.

Koszt dostrojenia
: 8\.

##### Kopyta

Wymagania
: Umiejętność: Wysiłek poziom 10.

Korzyść
: Postać poświęcając akcję minutową i 12 punktów many zamienia swe kończyny dolne  w końskie nogi, a stopy w kopyta. Dzięki tej przemianie postać podczas biegu otrzymuje premię +10 do szybkości. Po 10 minutach nogi postaci wracają do normalnej postaci, lecz można wydłużyć czas przemiany poświęcając ponownie punkty many.

Zwierzę
: Koń.

Koszt dostrojenia
: 8\.

##### Pajęcza wspinaczka

Wymagania
: Umiejętność: Wysportowanie poziom 10.

Korzyść
: Poświęcając akcję cało-rundową i 8 punktów many postać może sprawić, że na jej rękach i nogach pojawiają się małe przyssawki, które zapewniają premię do testów wspinaczki +20 i możliwość poruszania się po suficie. Przyssawki będą na ciele postaci maksymalnie przez godzinę.

Zwierzę
: Pająk.

Koszt dostrojenia
: 4\.

##### Pazury

Wymagania
: Umiejętność: Walka wręcz poziom 10.

Korzyść
: Poświęcając akcję cało-rundową i 6 punktów many postać może wytworzyć na swych dłoniach pazury. Pazurami tymi można walczyć za pomocą walki wręcz. Po godzinie od chwili wytworzenia pazurów palce postaci znów zamieniają się w swą naturalną postać. Na pazury działają wszelkie zdolności, które postać ma wybrane dla walki wręcz.

[Uderzenie pazurami]
| KO  | SO  | Waga | Cena |
| --- | --- | ---- | ---- |
| 1k8 | 1/4 | -    | -    |
| Cechy: Lekkie ||||

Zwierzę
: Dowolny kot.

Koszt dostrojenia
: 6\.

##### Płetwa

Wymagania
: Umiejętność: Wysportowanie 10.

Korzyść
: Postać poświęcając akcję minutową i 12 punkty many może zamienić swe odnóża (ewentualnie z ogonem) w trzon ogona i płetwę ogonową. Dzięki niej postać jest w stanie poruszać się w wodzie z szybkością równą swej zręczności. 

Zwierzę
: Dowolna ryba lub delfin.

Koszt dostrojenia
: 8\.

##### Skok

Wymagania
: Umiejętność: Akrobatyka poziom 10.

Korzyść
: Postać może w akcji cało-rundowej przygotować się do skoku lekko kucając i poświęcając 6 punktów many. Następnie może wykonać skok otrzymując premię +30 do testu akrobatyki. Postaci wtedy nie obowiązują limity zasięgu skoku.

Zwierzę
: Ropucha lub żaba.

Koszt dostrojenia
: 8\.

##### Skrzela

Wymagania
: Umiejętność: Wysportowanie poziom 10.

Korzyść
: Postać dotykając wody, poświęcając akcję cało-rundową i 12 punktów many może sprawić, że wyrosną jej skrzela (od szyi). Dzięki skrzelom postać będzie mogła bez problemu oddychać pod wodą. Skrzela znikają po godzinie, chociaż pod wodą postać może wydłużyć ich działanie. Z uwagi jednak, że płuca postaci nie zanikają, to w czasie posiadania skrzeli może ona oddychać również powietrzem atmosferycznym.

Zwierzę
: Dowolna ryba.

Koszt dostrojenia
: 12\.

##### Skrzydła 

Wymagania
: Umiejętność: Krzepa poziom 10.

Korzyść
: Poświęcając akcję minutową i 26 punktów many postać może zamienić swe kończyny górne w skrzydła. Ręce się rozrastają i zaczynają pokrywać je pióra, a znad pleców zaś wyrastają pióra przykrywające nogi. Dzięki skrzydłom postać jest zdolna latać z szybkością równą swej zręczności +10. Po godzinie skrzydła znikają zamieniając się znów w ręce, ale postać nawet w powietrzu może je odnowić poświęcając dodatkową manę.

Zwierzę
: Dowolny ptak.

Koszt dostrojenia
: 6\.

##### Sokoli wzrok

Wymagania
: Umiejętność: Spostrzegawczość poziom 10.

Korzyść
: Postać może poświęcić 6 punktów many i akcję dodatkową, a dzięki temu spojrzeć na jakiś oddalony obiekt i otrzymać premię +20 do testu spostrzegawczości.

Zwierzę
: Dowolny ptak z sokołowatych lub jastrzębiowatych. 

Koszt dostrojenia
: 8\.

#### Żywioł ognia

Wzór ognia występuje stosunkowo najczęściej wśród mieszkańców Sacterry. Zwykle świadomi posiadacze tego wzorca stają się wędrowcami, którzy nigdzie nie mogą zagrzać miejsca. 

Koszt dodatkowy
: Aby móc wziąć dowolną ze zdolności postać musi wykonać odpowiednie działanie, które nazywa się "czynem". Dopiero po zrealizowaniu danego czynu (lub w jego trakcie) można nabyć daną zdolność. Oznacza to, że postać nie może wybrać dla siebie zdolności na etapie tworzenia postaci.

Efekt uboczny
: Niezależnie od cech rasowych tęczówki (oczy) postaci przybierają czerwono-złoty kolor ognia i rozpalają się ogniem, gdy postać jest zdenerwowana.

Postać otrzymuje premię +4 do mocy magicznej, gdy korzysta z niej do zaklęć mających określnik "ogień". 

##### Dawca ciepła

Czyn
: Postać musi poczuć ciepło każdego z dwunastu drzew Ael'Erimi w Księżycowym Lesie. 

Korzyść
: Postać może dotknąć siebie lub dowolną inną postać. Poświęcając punkty many postać zwiększy wytrwałość dotkniętej postaci liczonej na potrzeby opierania się chłodowi w relacji punkt za punkt. Efekt będzie utrzymywał się przez tyle godzin, ile wynosi wola dawcy ciepła.

Koszt dostrojenia
: 17\.

##### Kontrola ognia

Czyn
: Postać musi w Tradakkal, w Rimmlandzie rozpalić ognisko, które będzie płonęło przynajmniej od zmierzchu do świtu.

Korzyść
: Postać może w akcji zwykłej, poświęcając punkt many zapalić dowolny przedmiot, który można zapalić bezpośrednio za pomocą hubki i krzesiwa (kartka papieru, świeczka, nasączona pochodnia, słoma itp.) w zasięgu tylu metrów ile wynosi percepcja postaci. W zasięgu tylu samo metrów, za pomocą akcji zwykłej i kosztem punktu many postać może na życzenie zgasić dowolny płomień, który normalnie można zgasić za pomocą zamknięcia go w dłoni. Obie te właściwości zadziałają pod warunkiem, że postać widzi dany obiekt. Poza tym postać otrzymuje premię +6 za każdą zdolność z tej grupy zdolności wzorca do mocy magicznej, gdy rzuca zaklęcia z określnikiem "ogień".

Koszt dostrojenia
: 8\.

##### Leczenie ogniem

Czyn
: Postać musi wziąć do ręki rozgrzany kamień, który został wyrzucony ze Smoczej Paszczy (wulkan na Sacterrze).

Korzyść
: Postać za pomocą punktów many może zmniejszyć otrzymane obrażenia od ognia, ale tylko, gdy nie są większe niż wynosi obrona magiczna postaci. Postaci leczy się tyle punktów życia, ile poświęciła punktów many. 

Koszt dostrojenia
: 25\.

##### Magia ognia

Czyn
: Postać musi w Świątyni Czterech Elementów (Sarmia) dotknąć ołtarza ognia.

Korzyść
: Postać otrzymuje premię +12 do mocy magicznej, gdy korzysta z niej do zaklęć z określnikiem "ogień".

Koszt dostrojenia
: 12\.

##### Ognista aura

Czyn
: Na wybrzeżu Elidionu postać musi spalić jakąś rozumną istotę żywcem.

Korzyść
: Przy ataku wręcz postać może poświęcić 6 punktów many i zadać dodatkowe 2k6 obrażeń od ognia, ale tylko wtedy, gdy w zasięgu 6 metrów będzie od postaci źródło ognia wielkości przynajmniej pochodni. 

Koszt dostrojenia
: 12\.

##### Płonąca groza

Czyn
: Postać musi odbyć spacer po płonącym lesie lub domu. Spacer musi być przy tym powolny i trwać pół godziny.  

Korzyść
: Postać otrzymuje premię do zastraszania równą swojej woli. 

Koszt dostrojenia
: 5\.

##### Rozkosz z upału

Czyn
: Spędzenie przynajmniej 12 kolejno następujących po sobie dni na Ergu. 

Korzyść
: Postać otrzymuje premię w wysokości swojej woli do wytrwałości liczonej na potrzeby opierania się wysokiej temperaturze.

Koszt dostrojenia
: 10\.

#### Żywioł powietrza

Wzór powietrza jest dość popularny wśród mieszkańców Rimtal oraz Elidionu, a przynajmniej w tamtych stronach można dość łatwo przekonać się o tym, że jest się kimś więcej, niż tylko zwykłym śmiertelnikiem, którego włosy uległy depigmentacji.

Koszt dodatkowy
: Aby móc wziąć dowolną ze zdolności postać musi wykonać odpowiednie działanie, które nazywa się "czynem". Dopiero po zrealizowaniu danego czynu (lub w jego trakcie) można nabyć daną zdolność. Oznacza to, że postać nie może wybrać dla siebie zdolności na etapie tworzenia postaci. 

Efekt uboczny
: Włosy postaci stają się jasne niczym cumulusy. Zwykle są białe, ale mogą mieć ciemne pasemka. 

Postać otrzymuje premię +4 do mocy magicznej, gdy korzysta z niej do zaklęć mających określnik "powietrze". 

##### Błyskawiczna reakcja

Czyn
: Postać musi spędzić 12 dni przy żyle strorrimu.

Korzyść
: Postać otrzymuje premię do umiejętności inicjatywa równy wartości swojej woli.

Koszt dostrojenia
: 12\.

##### Burzowa aura

Czyn
: Podczas burzy postać musi stoczyć bitwę i wygrać ją nim burza dobiegnie końca.

Korzyść
: Przy ataku wręcz postać może poświęcić 6 punktów many i zadać dodatkowe 1k20 obrażeń od elektryczności, ale tylko wtedy, gdy w zasięgu wzroku będzie trwała burza.

Koszt dostrojenia
: 12\.

##### Lot

Czyn
: Postać musi wejść na szczyt góry Pawęż Tordika, w Górach Środka Świata, a następnie zeskoczyć z północnej ściany. W czasie spadania można wydać doświadczenie i ponieść koszt dostrojenia, gdyż w przeciwnym razie po 1200 metrach śmiałek spotka się ze skałami.

Korzyść
: Postać zyskuje zdolność latania. Porusza się w ten sposób z dwukrotnością swojej szybkości. Ale każda tura w której postać chociażby skorzysta z lotu  w małym stopniu wiąże się z koniecznością poświecenia punktu many. 10 punktów many kosztuje minuta lotu, a 600 punktów many godzina lotu.

Koszt dostrojenia
: 30\.

##### Magia powietrza

Czyn
: Postać musi w Świątyni Czterech Elementów (Sarmia) dotknąć ołtarza powietrza.

Korzyść
: Postać otrzymuje premię +12 do mocy magicznej, gdy korzysta z niej do zaklęć z określnikiem "powietrze".

Koszt dostrojenia
: 12\.

##### Odporność na elektryczność

Czyn
: Postać musi znaleźć się na którymś ze szczytów Gór Środka Świata i w ciągu jednej burzy zostać dwukrotnie trafiona piorunem, a uderzenia te przeżyć.

Korzyść
: Postać otrzymuje odporność na elektryczność równą wartości swej woli.

Koszt dostrojenia
: 16\.

##### Pieśń sztormu

Czyn
: Postać musi przeżyć sztorm będąc na statku płynącym po Morzu Północnym w zasięgu uniemożliwiającym ujrzenie brzegów lądu. 

Korzyść
: Postać otrzymuje premię do sztuki (śpiew) równą swojej woli.

Koszt dostrojenia
: 1\.

##### Wieczny oddech

Czyn
: Postać musi spędzić 30 dni w Grzbiecie Gromu przy Wierzbowym Ruczaju. Widoki ładne, a powietrze rześkie. 

Korzyść
: Postać nie musi w ogóle oddychać. Powietrze niejako powstaje w jej wnętrzu.

Koszt dostrojenia
: 9\.

#### Żywioł wody

Żywioł wody wpisuje się w postacie urodzone w miesiącach wiosennych, na terenach, gdzie śnieg topi się gwałtownie zalewając łąki wodą. Najczęściej mieszkańcu Środkowych Królestw są obdarzeni tym właśnie wzorcem.

Koszt dodatkowy
: Aby móc wziąć dowolną ze zdolności postać musi wykonać odpowiednie działanie, które nazywa się "czynem". Dopiero po zrealizowaniu danego czynu (lub w jego trakcie) można nabyć daną zdolność. Oznacza to, że postać nie może wybrać dla siebie zdolności na etapie tworzenia postaci.

Efekt uboczny
: Skóra postaci jest wiecznie wilgotna, tak jakby się spociła.  

Postać otrzymuje premię +4 do mocy magicznej, gdy korzysta z niej do zaklęć mających określnik "woda". 

##### Bez pragnienia

Czyn
: Postać musi kupić butelkę wody w Erx, a następnie wypić ją na obszarze Ergu.

Korzyść
: Postać zawsze będzie napojona wodą. Spożywanie płynów będzie dla niej wymogiem tylko, gdy będzie chciała uczynić sobie z tego przyjemność. 

Koszt dostrojenia
: 14\.

##### Chłód wewnętrzny

Czyn
: Postać musi wpaść w stan hipotermii, a następnie wrócić do pełnego funkcjonowania.

Korzyść
: Postać otrzymuje premię w wysokości swojej woli do wytrwałości liczonej na potrzeby opierania się niskiej temperaturze.

Koszt dostrojenia
: 12\.

##### Magia wody

Czyn
: Postać musi w Świątyni Czterech Elementów (Sarmia) dotknąć ołtarza wody.

Korzyść
: Postać otrzymuje premię +12 do mocy magicznej, gdy korzysta z niej do zaklęć z określnikiem "woda".

Koszt dostrojenia
: 12\.

##### Oddychanie wodą

Czyn
: Postać musi zanurzyć się całkowicie w Oceanie.

Korzyść
: Postać oddycha pod wodą tak jak powietrzem atmosferycznym. 

Koszt dostrojenia
: 6\.

##### Orzeźwienie

Czyn
: Wypicie kielicha wody powstałej z roztopienia się lodowca w Elidionie. 

Korzyść
: Wypicie litra wody (dowolnej) niweluje punkt wyczerpania albo 5 punktów zmęczenia (decyzja postaci).

Koszt dostrojenia
: 20\.

##### Świadek zimy

Czyn
: Postać musi przekroczyć granicę Lodowej Korony i Ayonii Nychty, a następnie upuścić tam swoją krew raniąc się zimnazem (metal).

Korzyść
: Wzór postaci zamarza na magię. Postać otrzymuje premię do odporności magicznej równą wartości swojej percepcji.

Koszt dostrojenia
: 20\. 

##### Zimna krew

Czyn
: Postać musi spędzić na szczycie górskim, który jest pokryty zmarzliną 12 dni. 

Korzyść
:  Postać otrzymuje premię do opanowania, równą wartości swojej charyzmy.

Koszt dostrojenia
: 8\.

#### Żywioł ziemi

Obdarzeni tym wzorcem są najczęściej mieszkańcy Sacterry, a przynajmniej ci często pielgrzymują po Sori w celu odwiedzenia miejsc żywiołu ziemi. Żywioł ten obdarza swego posiadacza siłą i wytrzymałością. 

Koszt dodatkowy
: Aby móc wziąć dowolną ze zdolności postać musi wykonać odpowiednie działanie, które nazywa się "czynem". Dopiero po zrealizowaniu danego czynu (lub w jego trakcie) można nabyć daną zdolność. Oznacza to, że postać nie może wybrać dla siebie zdolności na etapie tworzenia postaci.

Efekt uboczny
: Łuszcząca się skóra postaci zamienia się w piasek. Skóra postaci wygląda tak, jakby postać była wiecznie opalona. 

Postać otrzymuje premię +4 do mocy magicznej, gdy korzysta z niej do zaklęć mających określnik "ziemia". 

##### Ciężar świata

Czyn
: Postać musi nawiedzić Spiżowe Miasto w Górach Środka Świata, na granicy z Carphetią i tam w pałacu Azy Sanga dotknąć Ręki Pierwszego Trowa. 

Korzyść
: Premia +4 do udźwigu oraz wytrwałości. 

Koszt dostrojenia
: 12

##### Korzenie

Czyn
: Postać musi zakopać się w ziemi do połowy gdziekolwiek w Espagrii i pozostać zakopaną w ten sposób przez 12 dni.

Korzyść
: Postać otrzymuje premię do zwarcia, gdy próbuje oprzeć się efektom obalenia i przewrócenia równą swej woli.

Koszt dostrojenia
: 8\.

##### Magia ziemi

Czyn
: Postać musi w Świątyni Czterech Elementów (Sarmia) dotknąć ołtarza ziemi.

Korzyść
: Postać otrzymuje premię +12 do mocy magicznej, gdy korzysta z niej do zaklęć z określnikiem "ziemia".

Koszt dostrojenia
: 12\.

##### Regeneracja

Czyn
: Postać musi spędzić 12 dni nie opuszczając korzeni dowolnego z wiekowych dębów w Wielkiej Puszczy.

Korzyść
: Postać regeneruje 2x więcej utraconych punktów życia - innymi słowy naturalna regeneracja postaci podwaja się.

Koszt dostrojenia
: 22\.

##### Skalna skóra

Czyn
: W Górach Środka Świata postać musi wygrzebać się spod lawiny, która ją zagrzebie w całości. Ktoś może pomóc w tym postaci.

Korzyść
: Postać otrzymuje odporność na obrażenia cięte, obuchowe i kłute  równą wartości swej woli.

Koszt dostrojenia
: 20\.

##### Zasklepienie

Czyn
: Postać musi skruszyć w dłoni w ciągu kilku chwil osiem vitalisów (kryształów życia), a wszystkie muszą zadziałać.

Korzyść
: Postać nie krwawi ze swych ran. Wciąż jednak będą one wymagać opatrzenia.

Koszt dostrojenia
: 16\.

##### Zmysł zdrowia

Czyn
: Postać musi być chora jednocześnie na trzy lub więcej chorób.

Korzyść
: Premia do umiejętności leczenia równa wartości percepcji. 

Koszt dostrojenia
: 2\.