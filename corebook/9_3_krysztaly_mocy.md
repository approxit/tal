### Kryształy mocy

Rzadko można spotkać w świecie kryształy mocy, a jak już się je spotyka, to raczej się je zużywa, a nie sprzedaje. Wszystkie kryształy opisane poniżej ważą po 10 gramów i można je dość łatwo skruszyć w palcach. Osoba, która je skruszy w dłoni lub jakiejkolwiek części ciała (akcja zwykła) wyzwala efekt danego kryształu, a jeżeli dotyczy on osoby, to sama staje się jego podmiotem.

Jakość kryształu przekłada się na szansę jego działania. Wiele kryształów, które wykuto ma niewiele mocy, która była im pierwotna. Świeżo wykuty kawałek kryształu ma zawsze cenę i jakość mistrzowskiego, a z każdym kolejnym rokiem jego moc spada o kategorię, gdyż wzorzec żyły mocy, o którą zostało oparte stworzenie kryształu szybko ulega zniszczeniu. Jakość kryształu nigdy nie spadnie poniżej poziomu fatalnego, więc zawsze pozostanie szansa, że zadziała.

[Jakość kryształów mocy]
| Jakość      | Szansa zadziałania | Wartość | Moc magiczna |
| ----------- | ------------------ | ------- | ------------ |
| Mistrzowska | 100%               | x2      | 48           |
| Dobra       |  88%               | x1,5    | 24           |
| Zwykła      |  75%               | -       | 12           |
| Kiepska     |  62%               | x0,75   |  6           |
| Fatalna     |  50%               | x0,5    |  3           |

Kryształy występują w małych ilościach blisko źródeł mocy, takich jak uroczyska, żyły ziemi, czy obszary surowej magii. Zwykle wydobywa się kilka większych kryształów, a następnie tnie się je z jubilerską precyzją. Postać mająca wiedzę/umiejętność jubilerskie może ciąć te kryształy i rozpoznawać je. ST rozpoznania kryształu jako kryształu mocy wynosi 25. Rozpoznanie konkretnego kryształu wymaga ST = 50. Test winien wykonać MG, aby gracze mieli niespodziankę.

Wszystkie kryształy emanują magiczną aurą w zasięgu tylu metrów, jaką mają procentową szansę zadziałania. 

Aby kryształki zadziałały na postać ta musi przygotować się na to obniżając do zera swą obronę magiczną. Jeżeli postać tego nie zrobi, to trzeba wykonać test k20 + moc magiczna kryształu o ST = obrona magiczna postaci. Tylko w przypadku sukcesu kryształ będzie w stanie zadziałać na postać. Moc magiczna kryształu zależy od jego jakości, chyba że w opisie podano inaczej.

Postać może być pod wpływem tylko jednego kryształku w jednej chwili. Skruszenie kolejnych niweluje moc poprzednich. Skruszenie kryształu wymaga poświęcenia akcji zwykłej i zdania testu krzepy o ST = 20, chyba że w opisie napisano inaczej. Osoba, która poświęci na kruszenie akcji cało-rundowej otrzymuje modyfikator do testu +10. Skruszenie kryształu w inny sposób niż własną ręką powoduje nieuaktywnienie się mocy (chyba, że kryształ nie wymaga zdania testu obrony magicznej). 

W wyniku skruszenia kryształu w dłoni zostaje lśniący pył o kolorze kryształu, który często jest wykorzystywany w alchemii i magii.

#### Kryształ burzy (Storrim)

Waga: -; Wartość: 20 000.
Granatowy krysztalik, który delikatnie razi prądem. Skruszenie go jest głupotą, gdyż osoba, która to uczyni otrzyma 5k6 obrażeń od elektryczności, a z jej ciała ku górze wystrzeli piorun. Jeżeli postać skruszyła ten kryształ mając nad sobą sufit, to może się on zapalić, a jeżeli miała niebo z chmurami, to otrzymuje dodatkowo 1k6 obrażeń od elektryczności (kumuluje się z poprzednimi) i z dużą dozą prawdopodobieństwa (szansa 90%) nad postacią chmury zamienią się w chmury burzowe, które w ciągu godziny spowodują burzę. Jeżeli jednak burza już trwała, a postać jest na otwartej przestrzeni, to burza wzbiera na sile, a postać otrzymuje dodatkowe 2k6 obrażeń (kumulatywne ze wszystkimi poprzednimi) i lepiej, aby się schowała, gdyż przez kolejne k20 minut będzie ściągała na siebie jeden piorun na minutę, który będzie zadawał 10k6 obrażeń od elektryczności. Ten kryształ nie wymaga zdania testu obrony magicznej.

#### Kryształ dnia (Dies)

Waga: -; Wartość: 4 000. 
Kryształ koloru złotego, który jest ciepły w dotyku. Zaciśnięty w dłoni zaczyna delikatnie pulsować. Skruszenie kamienia powoduje że proch z niego zaczyna świecić (zasięg światła 30 m) przez 10 minut. Ten kryształ nie wymaga zdania testu obrony magicznej.

#### Kryształ feniksa (Phoiniks)

Waga: -; Wartość: 30 000.
Szkarłatny kryształ, który bije ciepłem, a trzymany w palcach zdaje się delikatnie wiercić. W ciągu doby od skruszenia każda postać w chwili, gdy jej punkty życia spadną do 0 (lub mniejszej wartości) regeneruje natychmiast 3k20 punktów życia. Działa to jednokrotnie, więc kolejny spadek punktów życia będzie na postać działał normalnie. Phoiniks nie regeneruje ran, ani nie zatrzymuje krwawienia

#### Kryształ jednorożca (Uniris)

Waga: -; Wartość: 10 000.
Alabastrowy kryształ, który jest w dotyku zimny i nieprzyjemny, tak jakby nie pozwalał się zrelaksować. W ciągu doby od skruszenia postać otrzyma modyfikator +k20 do obrony magicznej przeciw czarowi albo efektowi magicznemu, ale tylko względem jednego efektu - pierwszego, który nastąpi. 

#### Kryształ lodowy (Glacies)

Waga: -; Wartość: 9 200.
Mleczno-błękitny kryształ, w dotyku zimny jak kostka lodu. Skruszenie zapewnia postaci odporność na zimno  1k10 przez 4 godziny. Skóra postaci przybiera po skruszeniu kryształu lekko błękitny kolor, niczym u wymarzniętej osoby. 

#### Kryształ małpy (Simia)

Waga: -; Wartość: 10 000.
Brązowy kryształ w którym widać ruszające się pęcherzyki. Przez trzy godziny postać otrzymuje modyfikator +k10 do zręczności.

#### Kryształ many (Nemanes)

Waga: -; Wartość: 8 000.
Błękitny krysztalik o dość chropowatej powierzchni. W dotyku zdaje się być nieco cieplejszy od otoczenia. Przywraca postaci 1k20 utraconych punktów many.

#### Kryształ mgły (Nebula)

Waga: -; Wartość: 10 000.
Mleczny, wilgotny kryształ. Po skruszeniu zaczyna się z niego wydobywać gęsta mgła, która pokrywa obszar w zasięgu 30 metrów od miejsca, gdzie leży proszek z kryształu (w ciągu rundy). Wiatr o sile 60 km/h i silniejszy natychmiast rozwiewa ją, nim się zdąży uformować. Mgła znika po k6 x 10 minutach. Ten kryształ nie wymaga zdania testu obrony magicznej.

#### Kryształ mięśni (Musculus)

Waga: -; Wartość: 10 000.
Brązowy kryształ, który w dotyku jest wilgotny, a po polizaniu zdaje się być słony niczym ludzki pot. Przez trzy godziny postać otrzymuje modyfikator +k10 do siły.

#### Kryształ mroku (Obscuritas)

Waga: -; Wartość: 15 500.
Czarny kryształ o chropowatej powierzchni, który lekko buzuje, gdy się go potrze. Przez dobę od skruszenia postać zyskuje widzenie w mroku na zasięg 100 metrów i widzenie w ciemności w zasięgu 4 razy dalszym, niż normalnie.

#### Kryształ obłędu (Aphrenia)

Waga: -; Wartość: 24 000.
Turkusowy krysztalik, który delikatnie pulsuje po zamknięciu w dłoni. Skruszenie go jest głupotą, gdyż postać, która tego dokonała otrzyma 4k6 punktów szaleństwa. Jeżeli postać obniżyła swą obronę magiczną to ma kłopot, gdyż nie ma żadnej blokady przed efektem, a jeżeli jednak tego nie uczyniła, to wciąż ma szansę na to, że się ustrzeże nikczemnego efektu.  

#### Kryształ ochrony (Protector)

Waga: -; Wartość: 30 000.
Jadeitowy gładki krysztalik, wewnątrz którego można dostrzec poruszający się delikatnie pęcherzyk. Jeżeli w ciągu godziny postać zostanie trafiona tak, aby powstała jej rana, to z ciała jego natychmiast wyleci zielona mgiełka, która zredukuje obrażenia, bądź wyleczy (badacze nie są zgodni, co do sposobu działania) 5k20 obrażeń, ale tylko w granicach tego jednego ataku. Odpowiednio zmniejszy bądź zniweluje to powstanie ran. Efekt jest jednokrotny, więc kolejny raniący atak zadziała na postać normalnie.

#### Kryształ oddychania wodą (Corpus branchiale)

Waga: -; Wartość: 9 300.
Lazurowy kryształ, który wydaje się być wilgotny w dotyku. Osadzają się na nim drobinki soli. Postać, która skruszy kryształ poczuje jak jej płuca napełniają się cieczą. Jest to złudne uczucie, gdyż w ciele powstają skrzela (na żebrach). Postać może przez 2k12+8 minut od skruszenia oddychać tak samo powietrzem atmosferycznym jak wodą. 

#### Kryształ odnawiania (Anagenesis)

Waga: -; Wartość: 10 000.
Błękitno-seledynowy krysztalik, który po dotknięciu zdaje się razić delikatnie prądem. Skruszenie przed medytacją sprawi, że postaci odnowi się k4x więcej punktów many.

#### Kryształ ognia (Exigni)

Waga: -; Wartość: 15 500.
Intensywnie czerwony krysztalik, który zdaje się delikatnie parzyć dłonie. Skruszenie go jest głupotą, gdyż cały obszar w zasięgu 8 metrów obejmuje kula ognia, która zadaje wszystkim 10k6 obrażeń, a osobie, która skruszyła krysztalik dodatkowo k20 obrażeń obuchowych od silnego podmuchu. Można spróbować uniknąć obrażeń, jeżeli było się przygotowanym na wybuch (deklaracja uniku przeciw kryształowi). ST wynosi 60 (-2 za każdy metr oddalenia od epicentrum).  Ten kryształ nie wymaga zdania testu obrony magicznej.

#### Kryształ petryfikacji (Petrlithus)

Waga: -; Wartość: 30 000.
Brązowy kryształ, który w dotyku przypomina mokrą glebę. Skruszenie go jest głupotą, gdyż postać, która tego dokonała zamienia się w posąg (same ciało) i tym samym umiera. Jeżeli postać obniżyła swą obrony magicznej to ma kłopot, gdyż nie ma żadnej blokady przed efektem, a jeżeli jednak tego nie uczyniła, to wciąż ma szansę na to, że się ustrzeże nikczemnego efektu.  Ewentualne punkty szczęścia pozwolą postaci m.in. na rzuty k% w celu sprawdzenia czy jakość kryształu zapewnia dany efekt.

#### Kryształ pobudzenia (Hyperkinesia)

Waga: -; Wartość: 10 000.
Intensywnie zielony kryształ, który wierci się w dłoni niczym robak, gdy się go trzyma. Przez trzy godziny postać otrzymuje modyfikator +k10 do refleksu.

#### Kryształ prawdy (Veriver)

Waga: -; Wartość: 11 000.
Turkusowy krysztalik, który delikatnie pulsuje dając światło w zasięgu 1 metra, o takim samym kolorze jak on sam. Pokruszony sprawi, że postać zyska modyfikator k6+5 do wszystkich testów przekonywania (umiejętność perswazji), gdy chce kogoś przekonać do prawdy, którą głosi i taki sam modyfikator do intuicji, na potrzeby opierania się kłamstwom. Ponad to modyfikator stanowi karę do wszystkich testów blefowania (umiejętność perswazji), które będzie czyniła postać. Moc znika po godzinie od użycia, a cały czas, gdy postać jest pod wpływem mocy kryształu z jej ust wydobywa się lekko turkusowa mgiełka.  

#### Kryształ regeneracji (Regen)

Waga: -; Wartość: 30 000.
Amarantowy kryształ, w którym poruszają się złote pęcherzyki. W każdej minucie przez kolejne 24 godziny od skruszenia (1440 minut) postaci będzie regenerował się utracony punkt życia, niezależnie od posiadanych ran.

#### Kryształ szczęścia (Fortute)

Waga: -; Wartość: 10 000.
Bursztynowy krysztalik, który zdaje się być dość lepki i kleisty w dotyku. Z uwagi na swój olśniewający wygląd mógłby być używany w jubilerstwie, gdyby nie jego kruchość i wartość. Bohater zyskuje 1 punkt szczęścia przez 6 godzin od skruszenia, a zwykła postać powtarza najważniejszy test k20, który jej się nie uda w czasie działania kryształu.

#### Kryształ ugodzenia (Flammorus)

Waga: -; Wartość: 10 000.
Jasno-niebieski krysztalik, który delikatnie razi prądem. Skruszenie go jest głupim pomysłem, gdyż następuje wtedy eksplozja. Postaci w zasięgu 6 m otrzymują k10 obrażeń (miażdżone i ogień), +k10 za każdy metr bliżej. Postać trzymająca krysztalik otrzymuje więc 6k10 obrażeń. Można spróbować uniknąć obrażeń, jeżeli było się przygotowanym na wybuch (deklaracja uniku przeciw kryształowi). ST wynosi 43 (-2 za każdy metr oddalenia od epicentrum). Ten kryształ nie wymaga zdania testu obrony magicznej.

#### Kryształ twardego ciała (Corpus solidum)

Waga: -; Wartość: 9 000.
Kryształ koloru piaskowca. Aby go skruszyć trzeba zdać test krzepy o ST = 37. Skóra postaci przez kolejną godzinę przybiera kolor piaskowca, a sama postać otrzymuje naturalny pancerz równy k6 + 4 (pokrycie całkowite). 

#### Kryształ życia (Vitalia)

Waga: -; Wartość: 15 000.
Karmazynowy krysztalik o dość gładkiej powierzchni. W dotyku czuć jakby pulsował niczym serce, a po skruszeniu na palcach postaci pozostaje ślad krwi. Przywraca k4 x 1/4 wartość kondycji utraconych punktów życia.