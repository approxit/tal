## Zwierzęta i słudzy

W tym rozdziale opisani zostali żywi towarzysze poszukiwaczy przygód i innych śmiertelników.

### Konie

Najpopularniejszymi wierzchowcami wśród ludzi są konie. Aby móc bez kar dosiadać konia, należy mieć zdolność: Jazda (konie). 

Konie dzielą są na gorącokrwiste, które służą do jazdy wierzchem, są szybkie i zwinne oraz zimnokrwiste, które są wytrzymalsze i świetnie nadają się do ciągnięcia wozów i prac polowych. Poza tym każdy z koni może być odpowiednio wyszkolony przez tresera na konia bojowego, który będzie miał cechę: "dosiadania w walce" (patrz tresura), dzięki której zwierzę nie będzie ulegało panice podczas walki, gdy będzie nosiło jeźdźca. Poza tym dość często konie uczone są "dosiadania", "pracy", a w przypadku koni cyrkowych "sztuczek".  

Jakość konia zależy od tego czy jest gorącokrwisty, czy zimnokrwisty. Konie dobre i mistrzowskie są młodymi, pełnymi wigoru rumakami, a konie kiepskie i fatalne to już wysłużone chabety. Z uwagi na jakość koń otrzymuje premię lub karę do swoich współczynników szybkości, udźwigu i wytrwałości. Nie każdy koń w swoim życiu może być mistrzowski, lecz każdy z wiekiem będzie miał obniżoną jakość.

[Jakość koni]
| Jakość      | Wartość | Koń gorącokrwisty          | Koń zimnokrwisty           |
| ----------- | ------- | :------------------------- | :------------------------- |
| Mistrzowska | x2      | Szybkość +3, Wytrwałość +1 | Udźwig +3, Wytrwałość +1   |
| Dobra       | x1,5    | Szybkość +2                | Udźwig +2                  |
| Zwykła      | x1      | -                          | -                          |
| Kiepska     | x0,75   | Udźwig -1                  | Szybkość -1                |
| Fatalna     | x0,5    | Udźwig -2, Wytrwałość -1   | Szybkość -2, Wytrwałość -1 |

Poniżej opisano popularne rasy koni. Wpierw wskazana została nazwa konia, następnie jego rodzaj: gorącokrwisty - "G" albo zimnokrwisty - "Z", a następnie region popularnego występowania i na końcu cenę. Końmi się handluje dlatego poza miejscem pochodzenia cena konia może być o połowę wyższa. Szczegółowe statystyki koni znajdują się w Bestiariuszu (Księga Mistrza).

[Konie]
| Nazwa            | Rodzaj | Pochodzenie        | Wartość |
| ---------------- | ------ | ------------------ | ------- |
| Brevpferd        | G      | Siegvaard          | 10000   |
| Chivfrund        | Z      | Środkowe Królestwa |  6500   |
| Ertelczyk        | G      | Espagria           | 16000   |
| Essendyjczyk     | G      | Lantyn             | 14500   |
| Ezer             | G      | Elidion            | 18000   |
| Gvarin           | G      | Jaf'Ard            | 20000   |
| Hiss             | G      | Jaf'Ard            | 15000   |
| Kłusak Sarmijski | G      | Sarmia             | 16000   |
| Licherski        | Z      | Siegvaard          |  8000   |
| Ooris            | Z      | Środkowe Królestwa |  7000   |
| Roen'bar         | Z      | Środkowe Królestwa |  6000   |
| Roen'hor         | G      | Środkowe Królestwa | 12000   |
| Stepowy          | Z      | Erg                |  6000   |
| Svirpferd        | Z      | Siegvaard          | 10000   |
| Turmen           | Z      | Erg                |  7500   |

Wyszkolenie wierzchowca modyfikuje jego cenę po zastosowaniu modyfikatora jakości. W zależności od rasy koń może poznać do czterech działań ale większość zna tylko jedną. Konie gorącokrwiste częściej uczy się bycia dosiadanym, a konie zimnokrwiste bycia końmi  pociągowymi.

[Tresura konia]
| Koń             | Działanie                      | Koszt tresury                     |
| --------------- | ------------------------------ | --------------------------------- |
| Bojowy          | Dosiadanie, dosiadanie w walce | 1000                              |
| Cyrkowy/Paradny | Występy - sztuczka             | 300 za każdą                      |
| Pociągowy       | Praca                          | n/d - Wliczone w cenę wierzchowca |
| Wierzchowy      | Dosiadanie                     | n/d - Wliczone w cenę wierzchowca |