## Z wizytą w karczmie

Karczma to miejsce w którym często rozpoczynają się przygody i często także się kończą. Postacie będące ciągle w podróży i nie mogące zawitać do swego rodzinnego domu (jeżeli taki posiadają) zwykle najbardziej podstawowe potrzeby (jak jedzenie i spanie) załatwiają właśnie w karczmach. 

W różnych zakątkach Sorii karczmy wyglądają inaczej, nie tylko z uwagi na swą architekturę, ale również z uwagi na oferowane usługi. Niektóre rasy nawet nie mają czegoś takiego jak karczma e ludzkim rozumieniu, ale w takich sytuacjach chata lub siedziba jednego z członków społeczności może przez podróżnych być zinterpretowaną jako karczma - czyli miejsce, gdzie będzie im dane zjeść i wyspać się lub gdzie będzie toczyło się to najbardziej podstawowe życie. 

Poniżej zaprezentowano usługi jakie świadczą ludzkie karczmy.
 
[Jakość karczmy i średnie wartości usług]
| Jakość             | Golenie, mycie i strzyżenie | Jadło | Napitki              |
| ------------------ | --------------------------- | ----- | -------------------- |
| Speluna            | brak                        |  12   | fatalne lub kiepskie |
| Tani szynk         | brak                        |  30   | kiepskie             |
| Zwykła karczma     | 35                          |  80   | różne                |
| Dobra gospoda      | mycie 100+, pranie 100+     | 150   | różne                |
| Najlepsza austeria | Wliczone w nocleg           | 400   | Najlepsze            |

[Jakość karczmy i średnie wartości usług]
| Jakość             | Nocleg                              | Pokazy artystyczne | Stajnia                       |
| ------------------ | ----------------------------------- | ------------------ | ----------------------------- |
| Speluna            | 3                                   | brak               | brak                          |
| Tani szynk         | 8                                   | brak               | brak                          |
| Zwykła karczma     | wspólna sala 20, pokój 150          | Za piwo            | Od 20 do 500                  |
| Dobra gospoda      | pokój 200, mieszkanie 1200 na 5 dni | Czasami 100        | Od 20 do 500                  |
| Najlepsza austeria | 600+ za apartament                  | 500+               | Wliczone w nocleg lub dopłata |

Golenie, mycie i strzyżenie
: Co jakiś czas warto się umyć, a mycie się w jeziorze do najlepszych pomysłów nie należy, gdy ktoś chce pachnieć lepiej niż "jeziorową wonią". Lepsze karczmy oferują łaźnie w których można się dokładniej umyć i ogolić, a nawet z karczmami współpracują golibrody z usług których można skorzystać. 

Jadło
: W każdej karczmie posiłki można podzielić na lepsze i gorsze. Gdzie w jednej karczmie posiłek może uchodzić za fatalny (najgorszej jakości) w innej może być uznany za wykwintny. Na jakoś posiłków mają wpływ przede wszystkim trzy czynniki: świeżość produktów, sytość dania i sposób jego przygotowania. Trzeba pamiętać, że w tych najgorszych karczmach raczej nie spotyka się mistrzowsko przyrządzonych dań, a w tych lepszych karczmach nie przyrządza się dań gorszej jakości, jak dobre. Cena dotyczy jednego posiłku.

Napitki
: W karczmach przede wszystkim pija się alkohole. W lepszych karczmach są alkohole lepsze, a w gorszych oczywiście gorsze. Ceny typowych alkoholi przedstawiono w podrozdziale Żywność i napitki.  

Nocleg
: W wielu karczmach można się przespać, a w niektórych nawet dłużej zamieszkać. To jaki nocleg jest oferowany oczywiście zależy od zasobności sakiewki postaci i oferty jaka jest przygotowana dla gości. W skrajnych przypadkach zawsze można się przespać na deskach pod stolikiem, chociaż zwykle oferuje się noclegi we wspólnej sali oddzielonej od sali biesiadnej. W najlepszym razie można wynająć własny pokój lub jedno z mieszkań nad którym pieczę ma karczmarz. 

Przedstawienia i artyści
: Lepsze karczmy korzystają z usług artystów, najczęściej bardów, którzy zabawiają publikę. Jeżeli nie jest danej nocy organizowane przedstawienie artystyczne, to zwykle nie wymaga się od gości dodatkowych opłat za wejście do karczmy. Zwykle bardowie grają wieczorami do posiłków i napitków, a przy orkiestrze można nawet tańczyć. Często goście nie ponoszą oddzielnych opłat związanych z występami artystów, ale koszt ich gry jest wliczony w cenę posiłku.

Stajnia
: Niektóre stajnie mają dobudowaną stajnie lub w większych miastach jedna stajnia obsługuje kilka karczm. Osoby mogą zostawić w stajni swe wierzchowce i ewentualnie pojazdy. Konie za opłatą zostaną nakarmione i oczyszczone, a jeżeli zajdzie taka potrzeba to i nawet zaprowadzone do kowalna na podkucie kopyt. Pojazdy również można wyczyścić, chociaż nie korzysta się z tej opcji często podczas podróży. Przydrożne zajazdy i lepsze stajnie zwykle oferują możliwość wymiany koni zmęczonych na świeże. Nigdy nie wymienia się bez dopłaty koni gorszych na lepsze, ale w drugą stronę już można pohandlować. Wymiana wierzchowców przydaje się gońcom i kupcom, którzy muszą szybko dostarczyć przesyłki, czy towary i nie mogą pozwolić sobie na całodniowy odpoczynek w karczmie podczas podróży.

### Rodzaje karczm

#### Speluna

Speluny są to najgorsze karczmy, które są niemal we wszystkich zakątkach do których trafił człowiek. Można tu coś zjeść i przespać się, chociaż towarzystwo do najlepszych należeć nie będzie. Jedzenie do najlepszych nie należy, a oferta dań bogata nie jest. Nocleg natomiast wiąże się z ryzykiem niewyspania lub zostania okradzionym, co nie zostanie zrekompensowane przez karczmarza, chyba że darmowym śniadaniem (gdy sam był złodziejem). 

Jadło
: Posiłek gorszej jakości w zasadzie nie nadje się do spożycia, gdyż są to reszki z i tak paskudnego dania. Zwykły posiłek nie jest niczym wyszukanym i ma tylko zaspokoić apetyt, chociaż grozi po nim rozwolnienie. Lepsze dania są i tak gorsze od średniej jakości racji żywnościowej, ale przynajmniej nie będzie po nich poważniejszych chorób. Cena: 12 za zwykły posiłek.

Napitki
: Zwykle regionalne i słabej jakości. Ludzie tu przychodzący nie kupują trunków, aby ich smakować, ale w celu urżnięcia się, co zwykle wychodzi. Cena: Zależy od trunku, patrz Żywność i napitki w tym rozdziale.  

Nocleg
: Jeżeli karczmarz kogoś polubi to raczej nie wyrzuci go w nocy z karczmy w kałuże, a co najwyżej odstawi pod ścianę, blisko wejścia do jego przybytku. Jeżeli zaś i to nie będzie się chciało karczmarzowi, to pijacy będą spali tam gdzie padli. Inni mogą rozstawić swoje posłania i spać na podłodze. Zwykle opłata za nocowanie w sali biesiadnej karczmarze liczą sobie jakieś symboliczne opłaty. Cena: 1 - 5. 

#### Tani szynk

Lepszy od speluny, ale tani nie znaczy, że dobry w ogóle. W takim przybytku można coś zjeść i się napić, a także nocować i może nawet jakiś bard się zabłąka i za kilka monet lub trunek zechce coś zaśpiewać. 

Jadło
: Posiłki wiążą się z ryzykiem zatrucia i biegunki, ale karczmarz nie powinien specjalnie truć klientów, gdyż większość będzie liczyła na ich powrót w przyszłości. Czasami, gdy kucharz ma składniki i dobry dzień zrobi jakąś dobrą potrawę, ale często się to nie zdarza. Goście zwykle jedzą to co jest zrobione, a nie to na co mieliby ochotę, gdyż nie ma tu czegoś takiego jak menu. Lepsze dania to te, które zawierają więcej mięsa, a gorsze to te bardziej wodniste. Cena: 30 za zwykły posiłek.

Napitki
: Piwo jasne i ciemne raczej będzie, chociaż ich jakość do najlepszych należeć nie będzie. Podobnie jest z winem jeżeli jest pędzone w okolicy. Cena: Zależy od trunku, patrz Żywność i napitki w tym rozdziale, ale dostępne są tylko trunki gorszej jakości.  

Nocleg
: Karczmarz w takim miejscach kończy zabawę o określonej godzinie i wyprasza gości lub oferuje im możliwość rozłożenia swych posłań i spadania w sali biesiadnej. Istnieje oczywiście ryzyko bycia okradzionym, gdyż nikt nie będzie czuwał nad bezpieczeństwem śpiących. Cena: Zwykle symboliczna 5 - 10.

#### Zwykła karczma

Często spotykana w miastach i większych osiedlach. W metropoliach zwykle jest po kilka lub kilkanaście zwykłych karczm, więc osoby o odpowiednio bogatych sakiewkach mogą się wpierw rozeznać w cenach, a dopiero później wybrać dla siebie odpowiedni przybytek. Z uwagi właśnie na ceny najgorsze hultajstwo tutaj się raczej nie schodzi, podobnie jak osoby o większych wymaganiach. 

Golenie, mycie i strzyżenie
: Czasami w takich zwykłych karczmach jest pokój w którym można się umyć i ogolić. Niestety karczmarz raczej nie oferuje niczego więcej jak możliwości skorzystania z tego pokoju i dostarczenia ewentualnie wiadra ciepłej wody. Cena: 20 - 50.

Jadło
: Gorsze jedzenie to resztki z dnia poprzedniego, a lepsze jedzenie to wybranie smakołyków ze świeżego dania. W zwykłych karczmach można w zasadzie jadać bez obaw zatrucia się czymś, a często jedzenie jest również smaczne. Jeżeli karczma szczyci się kuchnią, to pewnie dlatego, że w ciągu dnia przygotowują oni więcej jak jeden posiłek i goście mogą zamówić jedno z dwóch, czy nawet trzech dań, a prócz tego liczyć na jakąś oddzielną ofertę śniadaniową. Cena: 60 - 100. 

Napitki
: Możliwe jest tu znalezienie niemal wszystkich możliwych alkoholi, ale najczęściej znajduje się te najpopularniejsze. Co ważne alkohole serwowane w takich karczmach oprócz walorów procentowych mają coś takiego jak "smak".

Nocleg
: W zwykłych karczmach nocleg oznacza zwykle spadnie w oddzielnej od biesiadnej sali w której można liczyć na dodatkowy koc. W nocy karczmarz zwykle co jakiś czas zagląda do pokoju, więc ryzyko kradzieży jest mniejsze, ale wciąż występuje. Niekiedy w takich karczmach można wynająć oddzielny pokój z zamkiem w drzwiach, dzięki czemu można spać spokojnie, chociaż bez żadnych udogodnień, gdyż takie pokoje zwykle są puste. Cena: Wspólna sala ok. 20. Osobny pokój 100 - 200.

Przedstawienia i artyści
: Do takich karczm często wpadają niezależni trubadurzy, którzy w zamian za jedzenie i picie zabawiają gości swoimi umiejętnościami.

Stajnia
: W zwykłych gospodach nie ma własnych stajni, lecz karczmarze mają umowy ze stajniami, które są w okolicy (jeżeli jakieś są). Obsługa karczmy może zatroszczyć się o wierzchowce podróżników i zaprowadzić je do stajni, a następnie stamtąd odebrać. Cena: zależy od jakości stajni i zakresu usług od 20 nakarmienie koni, do 500 za oczyszczenie ich i podkucie.

#### Dobra gospoda

W większych ośrodkach, gdzie ludność jest bogatsza mogą utrzymać się lepsze gospody. W takich przybytkach jest właściwie wszystko czego potrzeba podróżnikom, więc z opuszczeniem takiego miejsca im się nie śpieszy (chyba, że narobią sobie długów). Nie każdego stać na pobyt w takim miejscu dlatego można liczyć na lepsze towarzystwo. Karczmarze zwykle nawet nie wpuszczają osób w łachmanach lub ogólnie mogących budzić niezadowolenie innych klientów. Gdyby ci się burzyli, to zwykle jest ochrona, która może się nimi zająć. Co ciekawe do takich przybytków najczęściej wpadają doświadczeni poszukiwacze przygód i możni, którzy tych poszukiwaczy przygód poszukują. 

Golenie, mycie i strzyżenie
: Jeżeli ktoś chce to w dowolnej niemal chwili może skorzystać z oddzielnego pokoju, gdzie może się umyć w ciepłej wodzie, a golibroda może go nawet ostrzyc i ogolić. Karczma zapewnia również ręczniki i ewentualnie mydło, więc osoba korzystająca z takich udogodnień nie powinna być rozczarowana. Zwykle jest w takiej karczmie również pralnia do której można oddać swe ubrania, aby zostały oczyszczone i naprawione. Cena: 100 + napiwki za umycie się i 100 + napiwki za oczyszczenie ubrania. 

Jadło
: W ciągu dnia w karczmie przygotowywanych jest kilka rodzajów dań, więc można wybrać sobie coś na co ma się większą ochotę. Jedzenie gorszej jakości mogą otrzymać co najwyżej zwierzęta, a obsługa stara się podawać gościom to co najlepsze. Cena: 100 za skromny posiłek i 200 za jednoosobową ucztę (bez alkoholu). 

Nocleg
: Zwykle w karczmie jest tylko kilka pokoi noclegowych, które prócz drzwi z zamkiem mają przedział z parawanem sanitarnym, gdzie znaleźć można nocniki, misę z wodą i ręczniki. Znajdą się również dwa, czy nawet cztery wygodne łóżka. Gdyby ktoś chciał dłużej przebywać w karczmie, to zwykle oferowane są mu większe mieszkania w okolicy, które zapewniają więcej komfortu (2 - 3 pokojowe). Cena: 200 za pokój, 1200 za mieszkania (na 5 dni).

Przedstawienia i artyści
: W ciągu dnia występy mogą być udzielane przez różnych przechodnich artystów, którzy chcą sie pokazać szerszej publiczności, a wieczorami przychodzą zatrudnieni artyści, którzy zabawiają gości najczęściej śpiewem lub grą na instrumentach. Czasami organizowane są w takich karczmarz małe przedstawienia teatralne. Wtedy trzeba za wejście do karczmy zapłacić wejściówkę. Cena: Wejściówka na pokazy artystyczne 100.

Stajnia
: Jeżeli stajnia nie jest zaraz przy gospodzie, to jest na pewno gdzieś niedaleko. Chłopiec stajenny może oczywiście zabrać tam wierzchowce i pojazdy gości. Cena: od 20 nakarmienie koni, do 500 za oczyszczenie ich i podkucie. Wypada również zostawić napiwki.

#### Najlepsza austeria

W wielkich metropoliach czasami znajdują się przybytki zarezerwowane dla najlepszych gości - czyli tych najzamożniejszych. Aby dostać się do najlepszej austerii trzeba być kimś znaczącym lub mogącym pozwolić sobie na opłacenie wejściówki (wartość 1000+). Obsługa oczywiście nie wpuści kogoś brudnego, chyba że wcześniej już był gościem przybytku.

Jadło
: Na początku dnia goście mogą zapoznać się z menu i poprosić o posiłki na dany dzień lub skorzystać z jakichś możliwych do szybkiego przygotowania dań. Zwykle każde danie ma formę małej uczty do której dodawane jest świetne wino i smakowite piwo.  Cena: 200 za zwykły posiłek lub 600 za ucztę. Do posiłków dodawane są wina i inne lżejsze alkohole. 

Nocleg
: Nocowanie w najlepszych przybytkach wiąże się z wynajęciem odpowiedniego apartamentu i służących, jeżeli takich się samemu nie posiada. W apartamentach można się umyć, ogolić, oddać rzeczy do prania i naprawy, a do karczmy zajść, aby skorzystać z sauny lub tym podobnych udogodnień. Cena: 600 + napiwki za każdy dzień wynajmowania apartamentu, który składa się przynajmniej z 3 pokoi, w tym jednego przeznaczonego dla służby. W ramach noclegu oferowane są także usługi oferowane przez stajnię, chociaż naprawa pojazdów i podkucie koni może być policzone oddzielnie, jeżeli jest wymagane.  

Przedstawienia i artyści
: Aby goście się nie nudzili, to w ciągu dnia jest realizowany cały program artystyczny. W ciągu pory obiadowej zwykle występują śpiewacy, by po południu móc przy napitku pooglądać tańce lub wysłuchać recytacji poetyckiej. Wieczorem zaś po kolacji można obejrzeć sztukę akrobatyczną lub teatralną, bądź też wysłuchać koncertu. Te usługi artystyczne zwykle są organizowane z okolicznymi teatrami i ewentualnie do nich zaprasza się gości. Cena: w zależności od repertuaru i własnych zainteresowań oglądania przedstawień lub innego spędzania czasu. Zwykle koszt uczestnictwa w sztukach wynosi powyżej 500. 