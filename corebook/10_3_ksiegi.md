### Księgi

W świecie, gdzie istnieje wysoki poziom analfabetyzmu książki nie są dość częstym zjawiskiem. Nie mniej jednak można czasami jakąś znaleźć. 

Wartość książek zależy od trzech czynników - ich objętości, zawartości oraz ozdobienia. Objętość książki wyrażana jest przede wszystkim w liczbie stron. 

[Objętość stron różnych książek]
| Nośnik                    | Ojętość stron | Cena |
| :------------------------ | ------------- | ---- |
| Księga papierowa, mała    | 100           | 1000 | 
| Księga papierowa, średnia | 200           | 1500 | 
| Księga papierowa, duża    | 400           | 2500 | 
| Papier (kartka)           |   2           |   10 |
| Zwój skórzany             |   1           |  160 |
| Zwój papirusowy           |   1           |   60 |

Wartość książek zależy jednak przede wszystkim od ich zawartości. Zwykle książki są bardzo tematyczne tzn. cała pozycja ma jednolitą zawartość, co z kolei przekłada się na to, że księga ma wartość jednolitą i jej cenę łatwo obliczyć. Trudniej obliczyć ceny ksiąg wielo-tematycznych, gdyż trzeba wziąć pod uwagę wartość każdego z tematów. Zwrócić tu należy uwagę, że wartość tematyczna księgi jest dość subiektywna, a dalsze informacje są jedynie sugestią jak liczyć dane ceny.

[Zawartość książek a cena]
| Jakość treści | Wartość za stronę | Przykład |
| ------------- | ----------------- | :------- |
| Mistrzowska   |   200+            | Wiedza tajemna dająca dostęp do mocy albo wiążąca się z wielkim ryzykiem. Np. zapiski zaklęć wielkiej mocy. |
| Dobra         | 40-50             | Trudne do zdobycia, niepowszechne informacje. Np. zapis zaklęć. |
| Zwykła        |    20             | Treści o ewidentnej wartości literackiej lub naukowej. Np. traktaty religijne, wojenne, filozoficzne etc. | 
| Kiepska       |  5-10             | Treści o wątpliwej wartości literackiej lub naukowej albo treści powszechnie znane. Np. powszednie książki kucharskie, wspominki nieciekawej osoby. |
| Fatalna^1^    |  0- 2             | Treści powszednie, nie mające wartości literackiej i naukowej. Np. przemyślenia "filozofa półanalfabety", dziennik żebraka uczącego się składać zdania. |

^1^ Fatalnymi stają się również księgi z uwagi, że nie można ich np. przeczytać. {.table-footnotes} 

Z uwagi na swój charakter księgi dość często się "oczyszcza", a następnie zapełnia nową treścią (palimpsest). Dzieje się tak szczególnie wtedy, gdy księga nie przedstawia wartości większej, niż papier na którym ją zapisano.

Ostatnim elementem wpływającym na wartość książki jest jej ozdobienie. Niektóre księgi nie zostają ozdobione, a wtedy ich cena zależy przede wszystkim od ich treści. Pozostałe księgi mogą być ozdobione szlachetnymi metalami, klejnotami lub będąc wykonane mistrzowskim pismem. 

[Przykłady zdobienia ksiąg]
| Rodzaj zdobienia na podstawie jednej kart lub okładki | Wartość dodatkowo |
| :---------------------------------------------------- | ----------------- |
| Bordiury, floratury, miniatury, rubrykowanie          | +5 do +25         |
| Księga wykonana pięknym pismem                        | Treść 2x          |
| Ozdobienie okładki srebrem                            |  +1400            |
| Ozdobienie okładki złotem                             | +20000            |
| Wkomponowanie 10 białych pereł (10 kt każda)          | +22500            |
| Wkomponowanie 50 lazurytów (10 kt każdy)              | +30000            |
| Wkomponowanie 5 szafirów                              | +75000            |

Poniżej wymieniono popularne w Sorii pozycje tj. księgi, które cieszą się dość sporym powodzeniem, a co za tym idzie są dostępne w więcej jak jednym egzemplarzu.

#### Słownik  

Waga: 0,5 kg; Cena: 10000.
Dość niecodzienne znalezisko - słownik. Słownik zawiera słowa w dwóch językach. Posiadanie słownika nie pozwoli postaci na prowadzenie swobodnych rozmów w innym języku. Umożliwi wszelako artykułowanie własnych myśli na poziomie zdań prostych pozbawionych gramatycznej składni o treści zbliżonej do: "ja głodny", "ja jeść", "moje imię to...". Minimalna wartość intelektu pozwalająca na w miarę sprawne korzystanie ze słownika to 9. Im lepsza jakość słownika, tym więcej słów zawiera. Średnio w słowniku jest 1 słowo na 5 wartości (za cenę 10 000 jest 2 000 słów). 