### Człowiek (Ludzie)

Ludzie są najpowszechniejszą z rozumnych ras, które żyją w Sorii. Rasa ta powstała w zamierzchłych czasach na Sacterze - wyspie na południe od Sorii, północ od Nubii i zachód od Jaf'Ard. Stamtąd ludzie wyemigrowali z bliżej nieokreślonego powodu, ale najpewniej wynikłego z jakiejś katastrofy naturalnej i po wielu wiekach zdominowali najbliższe krainy, a osiedlając się w nich na stałe wzór miejsc sprawiał, że zmieniał się ich wygląd i zmieniała się ich natura. Dzisiaj żyją elidiończycy, gvarinowie, lantańczycy, nubowie, shounowie i wallosi, ale z uwagi na swe właściwości wśród ludzi żyją również mieszańcy dwóch lub większej ilości ludzkich ras, a jeżeli i tego byłoby mało to w zasadzie ludźmi są elflini i orklini - pierwsi są wynikiem miłości jakiegoś elfa i człowieka, a drudzy najczęściej zgwałcenia ludzkiej kobiety przez orka. Z jakiegoś powodu krew ludzi miesza się bowiem z krwią sidhe, a zarówno elfowie, jak i orkowie należą do tejże grupy. Ludzie mogą być również lykanami i wampirami, a poza tym żyją kambioni, którzy są półludźmi i półdemonami.  

Doświadczenie początkowe
: 5000 punktów. Ludzie dzielą się na: Elidiończyków, Gvarinów, Kirmisów, Lantańczyków, Nubów, Shounów i Wallosów. Występują wśród nich także kreole (mieszańce przynajmniej dwóch typów ludzi).

Zasada specjalna
: Ludzcy Bohaterowie w przeciwieństwie do herosów pochodzących z innych rodzajów istot wyróżniają się na tle przedstawicieli swych nacji nie tylko możliwością wykorzystania szczęścia (patrz Szczęście), lecz również jedną cechą, która jest dostępna tylko dla nich. Każda ludzka rasa ma cechę, która zgodnie z opisem dotyczy tylko Bohaterów. Jeżeli jakiś Gracz/MG nie chce tej cechy dla swego Bohatera/BNa, to może ją wymienić na dowolną zdolność kulturową dostępną postaci, która staje się jego zdolnością premiową (patrz Zdolności). 

Wszyscy ludzie posiadają trzy główne cechy, które zostały wskazane poniżej, a także cechy zależne od rasy do której należą. Kreole zaś mają po jednej czesze z dwóch ludzkich ras przodów oraz wszystkie poniższe główne ludzkie cechy. 

Dobra karma
: Człowiek otrzymują premię +10 do współczynnika szczęścia, a wraz z tym dodatkowe punkty przy rozpoczęciu pierwszej przygody. Poza tym rozpoczynając przygodę człowiek otrzymuje dwa punkty szczęścia, miast jednego, a w końcu koszt zakupu punktów szczęścia maleje dla ludzi o połowę (do 50 punktów doświadczenia za punkt szczęścia, miast 100 punktów doświadczenia za punkt szczęścia). Człowiek jest słabym gatunkiem na tle innych ras. Może to zasługa bogów lub jakiejś selekcji naturalnej, ale bohaterowie ludzi wydają się mieć znacznie więcej szczęścia od innych ras. 

Rozwinięcie
: Każdy człowiek cechuje się czymś na płaszczyźnie fizycznej albo psychicznej. Człowiek otrzymuje premię +2 do wartości dowolnego atrybutu fizycznego albo psychicznego tj. kondycji, refleksu, siły, zręczności, charyzma, inteligencji, percepcji albo woli.

Różnorodność
: Ludzie są różni i na pewno dalecy od doskonałości. To właśnie ta różnorodność jest ich największą siłą. Każdy człowiek może wybrać dla siebie pięć dodatkowych cech, miast trzech.

#### Elidiończyk (Elidiończycy)

Występowanie
: Carphetia, Civitas (Imperium),  Elidion, Erxen, Rimtal, Siegvaard i Środkowe Królestwa.

Cechy elidiończyków
: Chłodna ziemia, Dobra karma, Mieszana natura, Przystosowanie kulturowe, Rozwinięcie i Różnorodność.
 
Chłodna ziemia
: Elidiończycy otrzymali swój wzór na północy, a tamte surowe krainy odbiły na nich piętno. Elidiończycy otrzymują premię +4 do wytrwałości na potrzeby opierania się efektom chłodu.

Mieszana natura
: Wielu elidiończyków dotkniętych jest likantropią, wampiryzmem albo innymi własnościami "wyższych rodzajów". Elidiończyk otrzymuje jedną premiową zdolność początkową typu "wyższy rodzaj" pod warunkiem, że spełnia jej wymagania. [Tylko dla Bohaterów]  

Przystosowanie kulturowe
: Przeciętny elidiończyk czerpie więcej z kultury do której należy, niż inni ludzie ze swych kultur. Przy tworzeniu postaci elidiończyk otrzymuje premiowo jedną zdolność kulturową z listy dostępnych mu zdolności, których wymagania spełnia. 
 
#### Gvarin (Gvarianie, Gvarinie, Gvarinowie)

Występowanie
: Erg, Nubia, Sacterra (Imperium), Słoneczne Południe. 

Cechy gvarinów
: Dobra karma, Ponadprzeciętna charyzma, Profesjonalizm, Pustynie Jaf'Ard, Rozwinięcie i Różnorodność. 

Ponadprzeciętna charyzma
: Gvariński urok znany jest w całym świecie, a przedstawiciele tej rasy często z niego korzystając przy uwodzeniu, handlowaniu albo kłamaniu. Gvarinowie otrzymują premię +2 do charyzmy.

Profesjonalizm
: Niektórzy Gvarianie skupiają swą uwagę na jednej umiejętności, która ich akurat najbardziej zajmuje i osiągają w niej mistrzostwo. Gvarin otrzymuje premię +8 do umiejętności specjalnej w której ma aktualnie najwyższy poziom. Jeżeli w kilku umiejętnościach ma ten sam najwyższy poziom, to wybiera swój profesjonalizm. [Tylko dla Bohaterów]  

Pustynie Jaf'Ard
: Gvarinie powstali na pustyniach leżących na wschód od Sacterry, a tamtejsze duchy wniknęły do ich wzoru. Gvarinie otrzymują premię +4 do wytrwałości na potrzeby opierania się efektom gorąca.

#### Lantańczyk (Lantańczycy)

Występowanie
: Carphetia, Civitas (Imperium), Erxen, Palmagnus (Imperium), Sacterra (Imperium), Środkowe Królestwa, Wschód (Imperium).

Cechy lantańczyka
: Dobra karma, Rozwinięcie, Różnorodność, Synergiczność, Uzdolnienie i Wzorowość.

Synergiczność
: Sprawność z jaką przeciętny lantańczyk łączy swoje umiejętności jest zadziwiająca dla innych ludzi. Trzy wybrane umiejętności zapewniają dwa razy większą premię z synergii.

Uzdolnienie
: Mawia się o lantańczykach, że są niebywale uzdolnieni. Jest w tym trochę prawdy, gdyż w stosunku do innych ludzi, mają zwykle więcej zdolności. Lantańczyk otrzymuje trzy zdolności premiowe z listy zdolności ogólnych. Może wybrać tylko takie takie zdolności, których wymagania spełnia, ale może je wybrać na etapie rozwoju postaci, gdy wykupione zostaną przez niego umiejętności.

Wzorowość
: Lantańczycy są podatni na pewien specjalny rodzaj wrodzonych zdolności i w przeciwieństwie do wszystkich innych często zdarza się, że są nośnikami więcej jak jednej zdolności wzorca. Lantańczyk może mieć maksymalnie dwie zdolności wrodzone "wzorca", miast jednej. [Tylko dla Bohaterów]

#### Nub (Nubowie)

Występowanie
: Nubia, jako niewolnicy wszędzie indziej.

Cechy nubów
: Dobra karma, Doskonała fizyczność, Duch Nubii, , Ponadprzeciętna siła, Rozwinięcie i Różnorodność.

Doskonała fizyczność
: Bohaterowie Nubów mają imponujące możliwości fizyczne. Otrzymują oni premię +4 do umiejętności: akrobatyki, krzepy, wysiłku i wysportowania.  [Tylko dla Bohaterów]

Duchy Nubii
: Nubowie otrzymali swój wzór na zmiennych ziemiach Nubii. Otrzymują oni premię +2 do wytrwałości na potrzeby opierania się efektom chłodu i gorąca. 

Ponadprzeciętna siła
: Nubowie są postawni i rośli, a przez to silniejszy od innych ludzi. Otrzymują oni premię +2 do siły.

#### Shoun (Shounowie, Shoun'tsi)

Cechy shounów
: Dobra karma, Hart ciała i ducha, Ponadprzeciętny refleks, Rozwinięcie, Różnorodność i Wyjątkowa specjalizacja.

Hart ciała i ducha
: Shounowie rodzą się z większymi predyspozycjami ku zdrowiu i wewnętrznej harmonii ducha przez co otrzymują premię +5 do życia i many. 

Wyjątkowa specjalizacja
: Według pewnej filozofii lepiej jest specjalizować się w paru rzeczach dobrze, niż w wielu, lecz słabo. Shoun'tsi naturalnie są nośnikami tego pierwszego dlatego za każdym razem, gdy wezmą oni zdolność specjalizacja, to premia do umiejętności będzie o 1 punkt wyższa, niż normalnie. [Tylko dla Bohaterów]

Ponadprzeciętny refleks
: Mawia się, że "Shoun złapie muchę w dwa palce" i bywa to prawdą. Shoun otrzymuje premię +2 do refleksu. 

#### Wallos (Wallosi)

Cechy wallosów
: Dobra karma, Łatwość wyszkolenia, Ponadprzeciętna percepcja, Rozwinięcie, Różnorodność i Walloskie zróżnicowanie.

Łatwość wyszkolenia
: Wallosi otrzymali niegdyś dar umiejętności dzięki któremu niemal każdy z nich doskonale orientuje się w zaawansowanych dziedzinach. Wallos otrzymuje premię +2 do każdej umiejętności zaawansowanej w której ma przynajmniej 1 poziom.

Ponadprzeciętna percepcja
: Wallosi mają bardzo czułe zmysły, które pozwala im lepiej radzić sobie z niebezpieczeństwami, niż mają to normalni ludzie. Otrzymują oni premię +2 do percepcji.

Walloskie zróżnicowanie
: Wallosi są często ludźmi o bardzo złożonej osobowości i łączą wiele przeciwstawnych sobie cech. Wallos może wybrać dodatkowe dwie dodatkowe cechy przy tworzeniu postaci (łącznie z cechą różnorodność będzie ich siedem). [Tylko dla Bohaterów]

#### Kreole

Ludzie rozmnażają się biologicznie i mogą się między sobą krzyżować. Gdy członkowie dwóch ras się ze sobą skrzyżuje, to tak powstałe potomstwo dziedziczy wszystkie cechy podstawowe ludzi, a także jedną cechę z rasy swego ojca i jedną cechę z rasy swej matki - w obu przypadkach są to dowolne cechy, ale nie mogą być to cechy zastrzeżone dla Bohaterów. Wadą kreolów jest posiadanie bazowo pięciu cech miast sześciu, a zaletą swobodny wybór dwóch cech z dość bogatej listy. Poza tym kreole mają dostęp do wszystkich zdolności, które wymagają rasy ich rodziców. 

Dzieci kreolów również mają podstawowe cechy ludzi i dwie dodatkowe cechy wynikające z ras swych rodziców tak jak ma to miejsce przy mieszaniu się ras. 

Kreolami są
: Elidiończyko-gvarianie, elidiończyko-lantańczycy, elidiończyko-nubowie, elidiończyko-shounowie, elidiończyko-wallosi, gvarino-lantańczycy, gvarino-nubowie, gvarino-shounowie, gvarino-wallosi, lantańczyko-nubowie, lantańczyko-shounowie, lantańczyko-wallosi, nubo-shounowie, nubo-wallosi oraz shouno-wallosi. 

Cechy kreoli
: Dobra karma, Rozwinięcie i Różnorodność.

Oraz dwie z następujących (opisy powyżej)
: Chłodna ziemia, Duch Nubii, Hart ciała i ducha, Łatwość wyszkolenia,  Ponadprzeciętna charyzma, Ponadprzeciętna percepcja, Ponadprzeciętna siła, Ponadprzeciętny refleks,  Przystosowanie kulturowe,  Pustynie Jaf'Ard, Synergiczność oraz Uzdolnienie.

#### Elflinowie

Elflin, inaczej półelf, to potomek człowieka i elfa, który łączy cechy dwóch ras. W zasadzie jest to jednak człowiek i bazowo korzysta z cech swego ludzkiego przodka. W języku mechaniki elflin należy do ras wyższego rodzaju.

Tworzenie elflina
: Należy wybrać bazową ludzką rasę tj. elidiończyka, gvarina, lantańczyka, nuba, shouna, wallosa lub kreola (połączenie cech przynajmniej dwóch ludzkich ras), a następnie nabyć za doświadczenie początkowe zdolność: kropla krwi, a dalej zdolność elflin od jednego do trzech razy. W konsekwencji może powstać elflin pierwszego, drugiego lub trzeciego stopnia

##### Elflin pierwszego stopnia

Wygląda zupełnie jak człowiek, z wyjątkiem jednej drobnej cechy antropologicznej charakterystycznej dla elfa (kolor oczu, dłuższe ucho lub kolor włosów. Na ośmiu możliwych pradziadków tylko jeden z nich był sidhe. Większe rozrzedzenie krwi elfów sprawia, że postać nie jest już elflinem, a ma tylko kroplę krwi elfów. 

Cechy elflinów pierwszego stopnia
: Wszystkie człowieka, wraz z cechami rasowymi człowieka lub kreola wraz z cechą bohatera (jeżeli dotyczy) z wyjątkiem cechy dobra karma. 

Czułe zmysły
: Elflinowie posiadają bardzo czuły słuch i wzrok. Otrzymują premię +5 do testów spostrzegawczości.

Rytmika
: Elflinowie mają wrodzone wyczucie rytmu. Zapewnia im to premię +10 do wszystkich czynności związanych z wyczuciem rytmu i melodyjności (np. gry na instrumentach, aktorstwa, śpiewu i tańca).

Wyższy rodzaj
: Elflinowie są rasą wyższego rodzaju dlatego nie dysponują tak dużym szczęściem jak zwykli ludzie. Efektem tego jest to, że elflin traci ludzką cechę dobra karma.

##### Elflin drugiego stopnia

Wygląda jak człowiek, ale dostrzec można cechy antropologiczne elfa w fizjonomii i sylwetce. Na ośmiu możliwych pradziadków dwóch lub trzech było sidhe. 

Cechy elflinów pierwszego stopnia
: Wszystkie cechy rasowe człowieka lub kreola wraz z cechą bohatera (jeżeli dotyczy), 

Atrybuty
: Elflinowie drugiego stopnia są trochę zręczniejsi i bystrzy od przeciętnych ludzi.

[Atrybuty elfinów drugiego stopnia]
| Ko | Re | Si | Zr | Ch | In | Pe | Wo |
| -- | -- | -- | -- | -- | -- | -- | -- |
|  0 |  0 |  0 | +1 |  0 |  0 | +1 |  0 |

Czułe zmysły
: Elflinowie posiadają bardzo czuły słuch i wzrok. Otrzymują premię +5 do testów spostrzegawczości.

Rytmika
: Elflinowie mają wrodzone wyczucie rytmu. Zapewnia im to premię +10 do wszystkich czynności związanych z wyczuciem rytmu i melodyjności (np. gry na instrumentach, aktorstwa, śpiewu i tańca).

Szybkość
: Elflinowie poruszają się na dłuższych nogach, dlatego są szybsze od przeciętnego człowieka. Elflin posiada premię do szybkości +1. 

Wyższy rodzaj
: Elflinowie są rasą wyższego rodzaju dlatego nie dysponują tak dużym szczęściem jak zwykli ludzie. Efektem tego jest to, że elflin traci ludzką cechę dobra karma.

##### Elflin trzeciego stopnia

Wygląda jak hybryda człowieka z elfem, co widać w sylwetce i fizjonomii. Na ośmiu możliwych pradziadków od czterech do siedmiu było elfami, a tylko jeden z nich był człowiekiem. Większe rozrzedzenie krwi ludzkiej nie będzie miało znaczenia do momentu jak na stu dwudziestu ośmiu praprapraprapradziaków pozostanie choćby jeden czystej krwi człowiek. Jeżeli go zabraknie, to postać urodzi się jako pełnokrwisty elf.

Cechy elflinów pierwszego stopnia
: Wszystkie cechy rasowe człowieka lub kreola wraz z cechą bohatera (jeżeli dotyczy), 

Atrybuty
: Elflinowie trzeciego stopnia są trochę zwinniejsi i bystrzy od przeciętnych ludzi, ale też szybkiej się męczą. 

[Atrybuty elfinów trzeciego stopnia]
| Ko | Re | Si | Zr | Ch | In | Pe | Wo |
| -- | -- | -- | -- | -- | -- | -- | -- |
| -1 | +1 |  0 | +1 |  0 |  0 | +1 |  0 |
 
Czułe zmysły
: Elflinowie posiadają bardzo czuły słuch i wzrok. Otrzymują premię +5 do testów spostrzegawczości.

Czarowanie
: Elflinowie posiadają w sobie naturalną moc używania magii. Dzięki temu mogą korzystać ze swych mocy magicznych i zagłębiać się w arkany tej sztuki. Oznacza to również, że otrzymują oni zdolność premiową: Magia we krwi.

Rytmika
: Elflinowie mają wrodzone wyczucie rytmu. Zapewnia im to premię +10 do wszystkich czynności związanych z wyczuciem rytmu i melodyjności (np. gry na instrumentach, aktorstwa, śpiewu i tańca).

Szybkość
: Elflinowie poruszają się na dłuższych nogach, dlatego są szybsze od przeciętnego człowieka. Elflin posiada premię do szybkości +1. 

Wyższy rodzaj
: Elflinowie są rasą wyższego rodzaju dlatego nie dysponują tak dużym szczęściem jak zwykli ludzie. Efektem tego jest to, że elflin traci ludzką cechę dobra karma.