### Zdolności kulturowe

Poniżej opisano zdolności, które postać może wybrać na etapie tworzenia postaci. Oznacza to, że zdolności te można zakupić tylko za doświadczenie początkowe. Dodatkowym warunkiem wybrania zdolności z danej grupy jest odpowiednie pochodzenie kulturowe postaci tj. musi wychować się w danej krainie/państwie/społeczeństwie, aby móc zdobyć dane zdolności. Nazwy wspomnianych krain, społeczeństw, czy państw pojawiają się w wymaganiach danej zdolności. 

Ograniczenia
: Postać może mieć tylko jedną zdolność określoną jako "dzieciństwo", gdyż zdolność ta będzie determinowała cały przebieg początków życia postaci.

[Enklawy]
| Nazwa | Wymagania^1^ |
| ----- | :----------- |
|       |              |

[Rimtal]
| Nazwa                | Wymagania^1^ |
| -------------------- | :----------- |
| Wojenne rzemiosło    | - |
| Zahartowanie chłodem | - |

[Siegvaard]
| Nazwa                            | Wymagania^1^ |
| -------------------------------- | :----------- |
| Biczownik Mymkrafta              | A: Wo 14, C: Fanatyzm. |
| Bogactwo                         | - |
| Dobre wyekwipowanie              | - |
| Dziecko dziczy                   | A: Ko 14, U: Sztuka przetrwania 10 |
| Dziecko salonów                  | C: Dworskość lub Z: Szlacheckie pochodzenie, Z: Wyższa znajomość (etykieta Siegvaardu) | 
| Dziecko ulicy                    | A: Ch 15 lub C: Opryskliwość, A: Ko 12 i Zr 12 | 
| Golibroda                        | - |
| Mistrz                           | - |
| Obywatelstwo miejskie            | - |
| Protektor Siegvaardzkiej marchii | - |
| Rycerz Siegvaardu                | Z: Jazda (konna), Siegvaardzka szlachta |
| Rzeź elfów                       | - |
| Siegvaardzka szlachta            | - |
| Skarb rodzinny                   | U: Wiedza (tajemna) 1, Z: Dobre wyekwipowanie |
| Sława                            | - |
| Staranne wykształcenie           | A: In 14 |
| Surowe wychowanie                | - |
| Wojenne rzemiosło                | - |
| Zabójca goblinów                 | - |
| Zahartowanie chłodem             | - |
| Zdyscyplinowanie                 | - |
| Znajomości w Siegvaardzie        | - |

^1^ Litera "A" oznacza atrybut, "C" cechę dodatkową, "R" rasę, a "Z" zdolność. {.table-footnotes}

#### Biczownik Mymkrafta

Nieczyste ciało winno cierpieć, aby dusza niecierpiącą była. Razy batem, raz za razem i krew. Diabeł mieszkać w tym ciele nie może, gdy szlachetna dusza ciało trzyma. 

Region
: Siegvaard

Wymagania
: Atrybut: Wola 14, Cecha dodatkowa: Fanatyzm (Wiara w Mymkrafta).

Korzyść
: Modląc się przy dokonywaniu sesji samobiczowania postać otrzymuje 1 lub więcej punktów obrażeń, ale za to obniża kary wynikające ze zmęczenia i wyczerpania przy testach w wysokości ilości obrażeń, ale nie więcej jak do 1/4 swej woli. Oznacza to, że wszystkie testy, które byłyby normalnie obarczone karą wynikającą ze zmęczenia i wyczerpania są zmniejszone o wartość otrzymanych w samobiczowaniu obrażeń. Minuta biczowania powoduje punkt obrażeń, a każda kolejna dodatkowy punkt. Obrażenia leczą się normalnie, a wraz z ich znikaniem znikają zapewniane przez nie premie. 

#### Bogactwo 

Co za szczęście! Jesteś bogatszy niż inni przedstawiciele Twego stanu.

Region
: Siegvaard

Korzyść
: Postać na etapie tworzenia otrzymuje +25 000 do majątku. Majątkiem tym może dowolnie dysponować.

#### Dobre wyekwipowanie

Ekwipunek to podstawa! Ale tylko na tym najlepszym można coś dobrego zbudować.

Region
: Siegvaard

Korzyść
: Postać może wybrać 6 rzeczy, które posiada. Rzeczy te zwiększają swą jakość o jedną kategorię (np. z dobrej na mistrzowską).

#### Dziecko dziczy (dzieciństwo)

Niektórzy wychowywali się na wsi, inni w miastach, a jeszcze inni w bogatych rezydencjach. Ty wychowany zostałeś w dziczy, a dzięki temu nie jest ona Tobie teraz straszna.

Region
: Siegvaard

Wymagania
: Atrybut: Kondycja 14, Umiejętność: Sztuka przetrwania 10.

Korzyść
: Premia +2 do wysportowania, spostrzegawczości, sztuki przetrwania i ukrywania się.

#### Dziecko salonów (dzieciństwo)

Podczas gdy setki tobie podobnych szczeniaków wychowywała się w biedzie na ulicy, ciebie wychowywały salony. Od małego napatrzyłeś się zarówno na bogactwa, jak i na wysoką kulturę. Nawet jeżeli nie jesteś krezusem, ale nie brak ci obycia, którym możesz imponować nawet tym, którzy posiadają błękitną krew w żyłach.

Region
: Siegvaard

Wymagania
: Cecha dodatkowa: Dworskość lub zdolność: Szlacheckie pochodzenie, Zdolność: Wyższa znajomość (etykieta Siegvaardu).

Korzyść
: Premia +2 do intuicji, plotkowania, perswazji, prowokacji i wiedzy: światowej. Poza tym postać otrzymuje prawo to testów umiejętności wiedza światowa, gdy nie ma jej opanowanej na poziomie 1.

#### Dziecko ulicy (dzieciństwo)

Wychowała Cię ulica a zahartowały karczemne bójki. W każdym mieście, czujesz się jak u siebie w domu.

Region
: Siegvaard

Wymagania
: Atrybut: Charyzma 14 lub cecha dodatkowa: Opryskliwość, Kondycja 12 i Zręczność 12.

Korzyść
: Premia +2 do blefowania (umiejętność perswazji), przeszukiwania, ukrywania się, walki wręcz, zręcznej dłoni. Poza tym postać mając cechę dodatkową: opryskliwość nie ponosi kary do perswazji, gdy korzysta z blefowania (i wtedy może udawać miłą osobę).

#### Golibroda

Krasnoludowie są prości i przewidywalni, a poza tym zasłużyli na to, aby ich tępić. Wojny z nimi są tak stare, że wykształciły odpowiednie metody walki.

Region
: Siegvaard

Korzyść
: Premię +4 do testów tropienia, gdy ślady dotyczą krasnoludów. Premia +2 do testów władania (każdego), walki wręcz i zwarcia, gdy postać walczy z krasnoludem i jest tego świadoma. Dodatkowo postać może posiadać zdobycz - długą na 40 cm brodę krasnoluda, która pięknie wygląda przy pasku.

#### Mistrz

Twój mistrz to znana postać o dużym potencjale. Liczysz na jego pomoc? Może jej udzieli, lecz nie licz na zbyt wiele.

Region
: Siegvaard

Korzyść
: Postać ma mistrza, który ma przynajmniej 100 000 punktów doświadczenia. Specjalne korzyści z mistrza i jego osobę Gracz może ustalić z MG. Gdy postać będzie w ciężkich opałach Mistrz może jej pomóc za dość skromną opłatę w punktach szczęścia.

#### Obywatelstwo miejskie

Posiadasz obywatelstwo jakiegoś miasta, a co za tym idzie łączące się z tym przywileje.

Region
: Siegvaard

Korzyść
: Postać ma obywatelstwo wybranego miasta i może należeć do jednej z tamtejszych gildii lub cechów. Otrzymuje również dobra o wartości 10 000 + 1 000 za każdy poziom pracy, który postać wykupi na etapie tworzenia postaci.

Specjalne
: Nie może posiadać jednocześnie obywatelstwa miejskiego i szlacheckiego pochodzenia (Siegvaardzka szlachta).

#### Protektor Siegvaardzkiej marchii

Niektóre prowincje wymagają stałej ochrony przed zewnętrznym wrogiem. Najlepszą ochroną od zawsze była sprawna broń w wyszkolonej dłoni. Skoro wychowałeś się w marchii lub spędziłeś tam kilka lat, to może i Twoja ręka jest sprawna, co nie?

Region
: Siegvaard

Korzyść
: Premia +2 do sztuki przetrwania, dwóch umiejętności władania oraz pracy związanej z naprawą lub produkcją broni. Postać otrzymuje również przedmioty: siegvaardzki miecz krótki, tarczę drewnianą średnią, włócznię. 

#### Rycerz Siegvaardu

Obowiązkiem szlachty jest walka, a Ty ten obowiązek spełniasz. 

Wymagania
: Zdolność: Jazda (konna), Siegvaardzka szlachta.

Korzyść
: Postać otrzymuje premię +4 do jeździectwa i władania (miecz). Postać otrzymuje również przedmioty: buty jeździeckie z ostrogami (mistrzowskie), miecz długi, koń (bojowy roen'hor albo bojowy svirpferd wraz z siodłem wojskowym i uzdą), mizerykordię, pas (wartości 10 000), tarczę okutą średnią, zbroję żelazną płytową (33/40 D, czyli średnią zbroję płytową z żelaza o pancerzu 33, pokrycie 40 i dobrej jakości) oraz żelazny hełm (30/40 D, czyli średni żelazny hełm o pancerzu 30, pokryciu 40 i dobrej jakości). Wszystkie przedmioty jeżeli nie napisano inaczej są dobrej jakości. 

#### Rzeź elfów

Elfy wywodzą się od złych istot zwanych sidhe, a Ty doskonale o tym wiesz. Może także przekonałeś się o ich wrodzonym okrucieństwie. Nieważne. Grunt, że wiesz jak je wykończyć.

Region
: Siegvaard

Korzyść
: Premię +4 do testów tropienia, gdy ślady dotyczą elfów. Premia +2 do testów władania (każdego), walki wręcz i zwarcia, gdy postać walczy z elfem i jest tego świadoma. Dodatkowo postać może posiadać zdobycz - sznurek z nawleczonymi 3 lewymi uszami elfa.

#### Siegvaardzka szlachta

Pochodzisz ze szlacheckiego rodu.

Region
: Siegvaard

Korzyści i Specjalne
: Możesz wybrać tę zdolność trzy razy. Za każdym razem podwyższony zostanie stopień w drabinie hierarchii społecznej postaci. Pochodzenie jest uzależnione od pozycji jaką mają w Siegvaardzie rodzice postaci, a w szczególności ojciec. Tytuł szlachecki jest dziedziczony w linii męskiej. 1 - szlachta gołota lub zagrodowa (Adel); 2 - rycerstwo z małym lub średnim majątkiem (Ritter); 3 - panowie ziemscy (Reichsfreiherr). Postać otrzymuje również majątek przynależny jej stanowi o następującej wartości: 1 = +4 000, 2 = +16 000, 3 = 36 000. Nie może posiadać jednocześnie obywatelstwa miejskiego i szlacheckiego pochodzenia.

#### Skarb rodzinny

W Siegvaardzie nie uświadczy się zbyt wielu magicznych przedmiotów, gdyż Zakony niszczą je lub zachowują dla siebie. Twojej rodzinie dane było jednak przekazać Ci coś, co pamięta czasy Twych przodków.

Region
: Siegvaard

Wymagania
: Umiejętność: Wiedza (tajemna) poziom 1; Zdolność: Dobre wyekwipowanie.

Korzyść
: Miast dodatkowych przedmiotów postać otrzymuje jeden słaby magiczny przedmiot do którego w razie potrzeby może dowolnie się dostroić. 

#### Sława

Plotki o Twoich czynach już się rozeszły w świecie.

Region
: Siegvaard

Korzyść
: Sława postaci wzrasta o 1. Oznacza to, że postać łatwiej rozpoznać, a co z kolei oznacza, że może ona otrzymać prawo kontaktu z ważniejszymi osobistościami (pod warunkiem, że jest to odpowiednia sława).

#### Staranne wykształcenie

Spędziłeś kilka lat w Akademii Meerstadtu, Uniwersytecie w Krone lub Akademii w Neyhstadt, a czas ten został przez ciebie dobrze spożytkowany. 

Region
: Siegvaard

Wymagania
: Atrybut: Inteligencja 14 lub Zdolność: Wyższa znajomość (dowolne trzy Siegvaardu); Umiejętność: trzy umiejętności wiedzy z: alchemia, filozofia, inżynieria, strategia, światowa poziom 5 każda.

Korzyść
: Premia +2 do wybranych w wymaganiach trzech dziedzin wiedzy. Postać otrzymuje dodatkowo zdolność premiową: Czytanie i pisanie, dowolną wyższą znajomość (Siegvaardu) nawet gdy nie spełnia jej wymagań, a także ma tytuł bakałarza i zna język lantyński. 

Specjalne
: Na potrzeby wymagań zdolności wyższej znajomości należy uznać, że postać spełnia wymóg czytania i pisania.

#### Surowe wychowanie

Wychowywano Ciebie w surowy sposób, aby przyzwyczaić do trudów życia. Gdy za młodu dostanie się po dupie, to wszystkie kopniaki od życia na starość mniej bolą. Twoje dupsko jest nieźle skopane, ale Twoje życie jest dowodem, że dało się radę i wytrwało to wszystko.

Region
: Siegvaard

Korzyść
: Postać należy traktować jakby miał o 4 punkty wyczerpania mniej. Wartość ujemna nie zapewnia dodatniego modyfikatora do testów. 

#### Wojenne rzemiosło

Tam skąd pochodzisz aby przeżyć trzeba się dobrze zorganizować. Liczne napady band sprawiły, że od małego uczy się zbrojnego przeciwdziałania najazdom.

Region
: Rimtal, Siegvaard

Korzyść
: Premia +2 do inicjatywy, jeździectwa: wierzchowce,  uniku, walki wręcz i zwarcia.

#### Zabójca goblinów

Podczas licznych walk z goblinami nauczyłeś się jak skutecznie zwalczać te plugastwa. Wiesz gdzie je uderzyć, aby bardziej bolało.

Region
: Siegvaard

Korzyść
: Premię +4 do testów tropienia, gdy ślady dotyczą goblinów. Premia +2 do testów władania (każdego), walki wręcz i zwarcia, gdy postać walczy z goblinem i jest tego świadoma. Dodatkowo postać posiada zdobycz - zasuszony pęk 3 głów goblinów.

#### Zahartowanie chłodem

Wiesz co to jest zima i znasz chłód. Żyjesz tak długo w tej mroźnej krainie, że mróz stał się dla Ciebie obojętny. 

Region
: Rimtal, Siegvaard

Korzyść
: Premia +6 do wytrwałości na potrzeby opierania się efektom chłodu.

#### Zaznajomienie z Siegvaardem

Przez całe życie w Twych uszach brzmiały opowieści z szerokiego świata. No może nie tak szerokiego, ale o Siegvaardzie wiesz całkiem sporo.

Region
: Siegvaard

Wymagania
: Znajomość (Siegvaard) poziom 5

Korzyść
: Premia +6 do umiejętności znajomości (Siegvaard) oraz premiowe trzy zdolności wyższa znajomość (Siegvaard), nawet gdy postać nie spełnia ich wymagań. 

#### Zdyscyplinowanie

Powściągliwość i zdyscyplinowanie to podstawy, które wpojono Tobie jeszcze za młodu. Ziarna te teraz przynoszą owoce.

Region
: Siegvaard 

Korzyść
: Premia +6 do opanowania.

#### Znajomość w Siegvaardzie

Podróże kształcą, a Ciebie nauczyły aby wszędzie robić sobie znajomości. 

Region
: Siegvaard

Korzyść
: Postać w każdej prowincji wszystkich landów Siegvaardu ma przynajmniej jedną przyjazną osobę, która na pewno wspomoże postać radą, strawą, kątem do spania i drobnymi przysługami. 