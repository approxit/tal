### Szczęście

Czasami los jest łaskawy, a czasami nie. Śmiertelni stają się Bohaterami, gdy fortuna się do nich uśmiecha szeroko.

Szczęście
: Charyzma +10 - Wartość energii duchowej i karmy, jaką ma postać. Każdy punkt szczęścia umożliwia wykonania jednego testu. Wynik testu szczęścia zwiększa wynik następnego testu, do którego to szczęście zostało użyte.  Zastosowanie szczęścia jest jednak większe (patrz szczęście). Wartość szczęścia można odnawiać przez kupowanie odpowiednich zdolności, przeżywanie przygód etc.

Szczęście jest jednym ze współczynników, który przysługuje tylko Bohaterom czyli postaciom Graczy oraz ważnym postaciom niezależnym (w tej właśnie kolejności). Postać ma ograniczoną ilość punktów szczęścia, której limit zależy zwykle od charyzmy i jest wyznaczony przez wartość współczynnika szczęście. Wydane punkty szczęścia przepadają bezpowrotnie, ale dzięki chwalebnym lub przeklętym czynom można zdobyć nowe. Zasada główna dotycząca istoty szczęścia w systemie Tales and Legends brzmi:

**Dopóki Bohater ma chociażby 1 punkt szczęścia nie może umrzeć!**

To w jaki konkretny sposób szczęście uśmiechnie się do Bohatera zależy przede wszystkim od logicznych okoliczności, które można dopasować do sytuacji. Obowiązkiem MG jest znalezienie takiej sytuacji dla Bohatera, aby zyskał on szansę na uratowanie siebie. Gdy postać straci ostatni punkt szczęścia, wtedy jest skazana na spotkanie się ze swym przeznaczeniem.

Postać rozpoczynająca pierwszą przygodę ma maksymalną liczbę punktów szczęścia, czyli równą wartości współczynnika o tej samej nazwie, chyba że podczas tworzenia postaci wyda posiadane punkty szczęścia na zdolności (niektóre tego wymagają) lub majątek.

Współczynnik szczęścia różni się od innych współczynników tym, że nie można go obniżyć nawet, gdy postać straci jakąś wartość atrybutu charyzmy. Oznacza to, że bazowo uzyskana wartość współczynnika w zasadzie nigdy nie zmaleje (chyba, że jakieś szczegółowe opisy informują o tym, że ten współczynnik zmaleje), ale za to może wzrosnąć np. gdy postać podwyższy wartość charyzmy czasowo lub permanentnie. Podwyższenie wartości współczynnika nie daje automatycznie dodatkowych punktów szczęścia, ale daje postaci prawo ich zakupu. Jeżeli wartość charyzmy wzrośnie tymczasowo, to wzrośnie proporcjonalnie wartość współczynnika i postać będzie mogła na ten czas wykupić dodatkowe punkty szczęścia. Gdy jednak atrybut powróci do swej normalnej wartości, to niewykorzystane w ten sposób nadliczbowe punkty szczęścia pozostają do chwili ich wykorzystania.

#### Wykorzystanie szczęścia

Poniżej opisano kilka sposobów na wykorzystanie szczęścia. Jeżeli nie napisano inaczej, to każde użycie szczęścia upoważnia do wykorzystania tylko jednego punktu. Jeżeli postać ma mniej punktów szczęścia, niż wymaga do tego jakieś użycie szczęścia, to może skorzystać mimo tego z tej opcji kosztem wszystkich pozostałych punktów (nie dotyczy "cudownego rozwiązania").

[Koszt wykorzystania szczęścia do...]
| Sposób wykorzystania szczęścia | Koszt  |
| ------------------------------ | ------ |
| Cudowne rozwiązanie            | Różnie |
| Niwelowanie zmęczenia          | 1      |
| Obniżenie ran                  | 5      |
| Powtórzenie testu              | 1      |
| Prawo testu                    | 1      |
| Rozwinięcie                    | 1      |
| Szansa uniknięcia trafienia    | 5      |
| Varia                          | Różnie |
| Zwiększenie odporność na magię | 5      |

Cudowne rozwiązanie
: Gracz, którego postać znalazła się w sytuacji krytycznej dzięki szczęściu może wydostać ją cało z opresji. Punkty szczęścia w istocie nie ratują postaci z całej opresji, tylko pozwalają na dodanie kolejnych czynników, które sprytny Gracz wykorzysta tak, aby jego postać jednak wyszła z tego cało (lub prawie cało). Szczęście nie służy temu, aby rozwiązywać problemy, tylko temu, aby zwiększyć szansę ich rozwiązania. Koszt takiego działania zależy od jego skali.

[Koszt cudownych rozwiązań w punktach szczęścia]
| Koszt | Problem           | Przykład trudności i rozwiązań |
| ----- | ----------------- | :----------------------------- |
| 3     | Niemal nieistotny | Postać źle rozpoczęła chwilę temu swe działania i chciałaby je powtórzyć. |
| 6     | Drobny            | Rozmowa z dostojnikiem potoczyła sie fatalnie. Cofnięcie czasu - powtórzenie całego dialogu. |
| 8     | Mały              | Wycieńczona z głodu i zimna postać pada nieprzytomna. Znajdzie się ktoś, kto jej pomoże. |
| 10    | Średni            | Utrata przytomności podczas walki z bandytami. Bandyci opatrują postać i zabierają ją do swej siedziby (np. w charakterze niewolnika). |
| 12    | Spory             | Krwawiąca lub otruta postać pałęta się po bezludziu. A jednak jest tu ktoś, kto jej pomoże. |
| 16    | Duży              | Postać dokonała nieudanego zamachu na monarchę. Wtrącenie do lochu daje szansę na ucieczkę przed dokonaniem egzekucji. Kolejne punkty szczęścia będą dawały kolejne szanse na ocalenie przed samą egzekucją. |
| 20    | Tragedia          | Po zniszczeniu smoczych jaj postać została pokonana w walce przez smoka i teraz jest zatruta, przypalona, zaczarowana magią śmierci i krwawiąca. Smok nie zabije nieszczęśnika tylko zabierze go na długie tortury z których kolejne punkty szczęścia pomogą mu uciec. |

Niwelowanie zmęczenia
: Postać poświęcając punkt szczęścia nie odczuwa przy jednym teście kar wynikających ze zmęczenia i wyczerpania (a więc także posiadanych ran). Jako test w tym wypadku należy uznać tylko jeden rzut kostką k20.

Obniżenie ran
: Postać może poświęcić pięć punktów szczęścia i stać się niepodatna na piąty stopień rany względem otrzymanego przed chwilą ataku. Oznacza to, że postać otrzymując ranę w część ciała ze stopniem piątym będzie podlegała ranie jakby była stopnia czwartego. Stopień piąty zawsze oznacza utratę części ciała lub śmiertelne obrażenia, więc zmniejszenie rany o stopień daje szansę na zachowanie kończyn itp.

Powtórzenie testu
: Postać może poświęcić punkt szczęścia i wykonać ponowny test obrażeń, umiejętności, atrybutu lub jakikolwiek inny. Postać może poświęcić kolejne punkty szczęścia, gdy kolejne rzuty kostkami nie będą dla niej pomyślne.

Prawo testu
: Bohater może poświęcić punkt szczęścia i otrzymać prawo skorzystania z umiejętności, z której normalnie nie mógłby skorzystać.

Rozwinięcie
: Poświęcając punkt szczęścia Gracz może w czasie trwania sesji, a nie po zakończeniu przygody poświęcić doświadczenie postaci w celu zakupu poziomów umiejętności lub zdolności. Postać za punkt szczęścia może w ten sposób wydać do 1000 punktów doświadczenia. Uparty Gracz może dla swej postaci w ten sposób, przy wielokrotnym wydaniu punktów szczęścia zapewnić nawet podwyższenie atrybutu.

Szansa na uniknięcie trafienia
: Wiele ataków może powodować obrażenia postaci, a nawet jej śmierć. Szczęście może w tym wypadku pomóc uniknąć trafienia. Jeżeli postać jest świadoma ataku (nie jest nieprzygotowana) to może poświęcić pięć punktów szczęścia i zyskać prawo do testu parowania, uniku, albo modyfikator +10 do obrony fizycznej (jej wybór), a jeżeli atak miałby być dla niej śmiertelny, to ma prawo do tego nawet, gdy jest nieprzygotowana, ale zdolna do tego, aby się poruszać. Kolejne punkty szczęścia pozwolą na powtórzenie testu albo podniesienia obrony fizycznej, ale przy ich wykorzystaniu postać będzie mogła zdecydować z czego dalej korzysta. Jeżeli postać nie jest zdolna do uniku lub parowania albo obrona fizyczna przyjmuje wariant nieprzygotowany, to szczęścia trzeba wykorzystać w inny sposób, aby uniknąć śmierci powodowanej atakiem.

Varia
: Czyli różności. Szczęście może być wykorzystane na wiele innych sposobów. W wielu miejscach podręczników napisano, że szczęścia można użyć na ten lub inny sposób. Polecamy korzystać.

Zwiększenie odporność na magię
: Postać może poświęcić pięć punktów szczęścia i uzyskać modyfikator +10 do obrony magicznej. Wielokrotność pięciu punktów szczęścia wielokrotnie zwiększy modyfikator do obrony magicznej. Jeżeli działanie magii miałoby spowodować śmierć postaci, to otrzyma ona wspomniany modyfikator +10 do obrony magicznej, nawet gdy będzie posiadała mniej jak pięć punktów szczęścia.

#### Zdobywanie szczęścia

Postać nie tylko traci punkty szczęścia, ale może je również zyskiwać. Maksymalną ilość punktów szczęścia określa współczynnik o tej nazwie.

Doświadczenie
: Gracz może wymienić doświadczenie swej postaci na punkty szczęścia. Za każdy punkt szczęścia trzeba zapłacić 100 punktów doświadczenia. Gracz może skorzystać z tej opcji przed rozpoczęciem lub po zakończeniu sesji. Poza tym w dowolnym momencie gry tj. w czasie grania sesji (nawet w czasie walki) Gracz może zakupić szczęście dla swojej postaci za podwójną cenę tj. 200 punktów doświadczenia za punkt.

Heroiczność
: Po każdej przygodzie w której brało udział przynajmniej 3 graczy, MG prosi graczy o wybranie jawne lub poufne gracza, którego postać otrzyma punkt szczęścia. Kryterium oceny należy pozostawić graczom, a w przypadku remisu zdobywcę punktu szczęścia wybiera MG.

Nowa kampania
: Rozpoczęcie przez postać Gracza drugiej i każdej kolejnej kampanii zapewnia 10 punktów szczęścia - te punkty szczęścia nie podwajają się w przypadku ludzkich Bohaterów.

Przygoda
: Każda postać Gracza, która zaczyna sesję otrzymuje punkt szczęścia z wyłączeniem pierwszej sesji, którą postać zaczyna z tyloma punktami szczęścia ile zachowała na etapie tworzenia postaci.

Samorealizacja
: Postać zdobywa szczęście, gdy realizuje się przez swe zalety, cechy lub zdolności.