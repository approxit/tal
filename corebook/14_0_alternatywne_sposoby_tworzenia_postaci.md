## Alternatywne sposoby tworzenia postaci

### Losowe tworzenie postaci

Istnieje druga, bardziej ryzykowna metoda ustalenia początkowej wartości atrybutów postaci. Można atrybuty wylosować za pomocą rzutu kostek. W tym celu wymagane jest posiadanie 4 kostek dziesięciościennych (4k10). Gracz rzuca kostkami za każdy z atrybutów i powstaje wynik z przedziału 4 - 40. Następnie wynik ten dzielony jest na 2, przez co powstaje wynik z przedziału 2 - 20. Czynność należy wykonać 8 razy, a następnie dopasować uzyskane wartości do atrybutów zgodnie ze swym uznaniem (pamiętając o zakazie posiadania ujemnych wartości atrybutów np. z powodu kary rasowej). 

Ta druga metoda jest ryzykowana, ale jeżeli Gracze i Mistrz Gry się na nią zgodzą, to w zasadzie wyniki nie powinny powodować znaczącego upośledzenia Bohaterów. Średni wynik z metody losowej to 11, gdy metoda punktowa pozwala na uzyskanie średnio 13 punktów atrybutu dla postaci. Tą metodą można jednak zdobyć nawet 8 atrybutów o wartości 20, co sytuuje Bohatera na poziomie niemal boskim. Szansa jednak na taki wysoki wynik jest jednak bardzo znikoma i trzeba pamiętać, że MG nie powinien dawać Graczom możliwości wielokrotnego powtarzania rzutów metody losowej, gdyż z zasady nieskończenie wiele powtórzeń losowania w końcu doprowadzić może do tego, że osiągnie się maksymalne możliwe wyniki. Sugeruje się Mistrzowi Gry, aby pozwolił Graczom wykonać co najwyżej jedno losowanie atrybutów, a w przypadku niezadowolenia Graczy z wyników niech będą mogli oni skorzystać z metody punktowej, która jest sprawdzona i pewna. 

Poza tym cechy mogą być losowane, a nie tylko wybierane. W tym celu należy wpierw ustalić ile postać może mieć cech dodatkowych. Limitem są trzy cechy, ale niektóre rasy mogą mieć ich tylko mniej, a inne mogą mieć ich nawet więcej. Poza tym są zdolności wrodzone, które sprawiają, że można dobrać jeszcze dodatkowe cechy. Dla każdej możliwej cechy rzuć k4 - wynik parzysty oznacza, że postać ma cechę, a nieparzysty, że nie ma jej. Następnie dla każdej otrzymanej cechy należy rzucić k100, aby sprawdzić, który ma ona numer w poniższej rozpisce. Poza tym w niektórych przypadkach należy rzucić jeszcze dodatkowymi kostkami, aby sprecyzować jaki konkretnie wariant ma się danej cechy.

Rzuć k100 tyle razy ile postać może mieć cech dodatkowych. Za każdym razem, gdy wylosujesz jakąś cechę sprawdź czy można ją wziąć z uwagi na wcześniej wylosowane cechy, gdyż część z nich jest niepołączalna.

[Losowanie cech dodatkowych]
| Wynik % | Cecha dodatkowa |
| ------- | :-------------- |
| 01-02   | Agresywność |                 
| 03-04   | Alkoholizm |
| 05-06   | Altruizm |
| 07-08   | Ambicja |
| 09-10   | Bezlitosność |
| 11-12   | Bez magii |
| 13-14   | Bękart |
| 15-16   | Buntowniczość |
| 17-18   | Charyzmatyczność |
| 19-20   | Chorowitość |
| 21-22   | Chroniczne bóle, rzuć k10: 1-2  Brzuch; 3-4 Głowa; 5-6 Noga; 7-8 Plecy; 9-10 Ręka |
| 23-24   | Ciekawość |
| 25-26   | Czuwanie |
| 27-28   | Dowcipność |
| 29-30   | Duża postura |
| 31-32   | Dworskość |
| 33-34   | Estetyzm |
| 35-36   | Fanatyzm |
| 37-38   | Fobia, rzuć k12: 1 agorafobia, 2 akrofobia, 3 arachnofobia, 4 brontofobia, 5 demonofobia, 6 hefefobia, 7 hemefobia, 8 klaustrofobia, 9 mizofobia, 10 monofobia, 11 nyktofobia, 12 pirofobia. |
| 39-40   | Gadulstwo |
| 41-42   | Gorąca krew |
| 43-44   | Honorowość |
| 45-46   | Kochliwość |
| 47-48   | Litościwość |
| 49-50   | Lojalność |
| 51-52   | Łatwowierność |
| 53-54   | Mała postura |
| 55-56   | Mądrala |
| 57-58   | Nieszczęście |
| 59-60   | Nieśmiałość |
| 61-62   | Obżartuch |
| 63-64   | Okaleczenie, rzuć k8: 1 język, 2 kastracja, 3 oko lewe, 4 oko prawe, 5 palce lewej dłoni, 6 palce prawej dłoni, 7 stopa lewa, 8 stopa prawa. |
| 65-66   | Opryskliwość |
| 67-68   | Osiłek |
| 69-70   | Ostre krwawienie |
| 71-72   | Oszpecenie |
| 73-74   | Pacyfizm |
| 75-76   | Pragmatyczność |
| 77-78   | Prawdomówność |
| 79-80   | Przyjaciele ponad wszystko, rzuć k6: 1-2 trzy osoby, 3-4 sześć osób, 5-6 dwanaście osób. |
| 81-82   | Przesądność |
| 83-84   | Rozrzutność |
| 85-86   | Skąpiec |
| 87-88   | Skupienie |
| 89-90   | Słaby łeb |
| 91-92   | Smród |
| 93-94   | Szaleństwo, rzuć 4k6: 4 Pragnienie końca, 5 Samookaleczenia, 6 Otumanienie, 7 Afektywność dwubiegunowa, 8 Jadłowstręt, 9 Dewiacja, 10 Bezduszność, 11 Egocentryzm, 12 Chorobliwa podejrzliwość, 13 Bluźnierczość, 14 Głosy, 15 Złudzenia, 16 Paranoja, 17 Koszmarne wspomnienie, 18 Obsesja, 19 Szaleńcza perfekcja, 20 Uzależnienie, 21 Obłęd, 22 Destrukcyjność, 23 Nieobecność, 24 Żądza zabijania. |
| 95-96   | Śpioch |
| 97-98   | Tchórzostwo |
| 99-100  | Zimna krew |


### Archetypy - czyli gotowe postacie

Ta druga metoda jest ryzykowana, ale jeżeli Gracze i Mistrz Gry się na nią zgodzą, to w zasadzie wyniki nie powinny powodować znaczącego upośledzenia Bohaterów. Średni wynik z metody losowej to 11, gdy metoda punktowa pozwala na uzyskanie średnio 13 punktów atrybutu dla postaci. Tą metodą można jednak zdobyć nawet 8 atrybutów o wartości 20, co sytuuje Bohatera na poziomie niemal boskim. Szansa jednak na taki wysoki wynik jest jednak bardzo znikoma i trzeba pamiętać, że MG nie powinien dawać Graczom możliwości wielokrotnego powtarzania rzutów metody losowej, gdyż z zasady nieskończenie wiele powtórzeń losowania w końcu doprowadzić może do tego, że osiągnie się maksymalne możliwe wyniki. Sugeruje się Mistrzowi Gry, aby pozwolił Graczom wykonać co najwyżej jedno losowanie atrybutów, a w przypadku niezadowolenia Graczy z wyników niech będą mogli oni skorzystać z metody punktowej, która jest sprawdzona i pewna.